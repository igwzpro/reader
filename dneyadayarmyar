[


{
"title":"ပွဲတွေ့နည်းများ",
"subtitle":"သစ္စာရှိမှ လုပ်ပါ",
"sirname":"မြစလွယ်",
"book":"အချစ်ရေး ပြန်အဆင်ပြေစေသောနည်း။

တနင်္လာနေ့ မွန်းလွဲ ၃ နာရီမှ ၄ နာရီခွဲအတွင်း သပြေရွက် အရွယ်ညီနှစ်ရွက်ကိုယူပါ။ တစ်ရွက်၌ အတွင်းဘက်မျက်နှာပြင်အညှာ ဘက်မှအဖျားဘက်သို့ အမျိုးသားနာမည်ရေး ပါ။ ရွက်ကြောရဲ့အောက်ဘက်မှာ အမျိုးသမီး နာမည်ရေးပါ။ နောက်တစ်ရွက်မှာတော့ အရွက်အလယ်ကြောရဲ့ အပေါ်ဘက်ခြမ်းမှာ (အချစ်ရေး ပြန်အဆင်ပြေပါစေ) ဟုရေးပါ။ ရွက်လယ်ကြောအောက်ဘက်မှာ ( အချစ်ရေးမှာ စိတ်ချမ်းသာပျော်ရွှင်ရပါစေ) ဟုရေးပါ ။ ထိုနှစ်ရွက်ကို အရင်းအချင်းချင်း အဖျားအချင်းချင်း ထပ်ပါ။ ပန်းရောင်ပဝါတစ် ထည်နှင့်ထုပ်ပြီး ပိုက်ဆံအိတ်ထဲ ထည့်ထားပါ။ နေရောညပါ ဘယ်အချိန်မဆို ပုဝါခေါက်ကို လက်ကကိုင်ပြီး အောက်ပါအတိုင်း နှုတ်က နှစ်ခေါက်ရွတ်ပါ။
(အချစ်ရေးအမြန်ဆုံး ပြန်အဆင်ပြေပြီး စိတ်ချမ်းသာပျော်ရွှင်ရပါစေ)

မဆစ်ဆီမန်း ပီယမန္တန်။

ဥုံ မိဂရာဇာ ခြင်းရာထာ ထဒေဝီထ။

ယင်းမန္တန်နှင့် မဆစ်ဆီကို ၇ အုပ်မန်း၍ သုတ်လိမ်းသွားပါက အရာရာ၌ မျက်နှာမြင်ချစ်ခင်ခြင်း ပွင့်လန်းခြင်းအဖြာဖြာကို ရရှိလိမ့်မည် ။

ပီယကွမ်းယာမန်း စီရင်နည်း။

ဥုံ ပီယဝါယေ ပီယေသွာဟုံ သုသုပီယေ ပီယေသုသု သူရဿတီ လာလို့ရှု
ဖွဟဲ့ သိဒ္ဓိစု။

ကွမ်းယာကို ၃၇ အုပ်မန်း၍စားပါ။ ပြောသမျှ အချစ်ရေး အောင်မြင်လိမ့်မည်။

လက်ဆောင်မန်း ပီယနည်း။

မိမိပေးမည့်လက်ဆောင်ပစ္စည်းကို

ဥုံ ပိတ် သပိတ် သွာဟာ။

ဟူ၍အသက်အောင့်ကာ ၇ ခေါက်မန်းပြီးမှ ငါ့ မေတ္တာ နင်ယူ နင့်မေတ္တာ ငါ့ပေး ဟုဆို၍ လက်ဆောင်ပစ္စည်းကို အသက်အောင့် နမ်းပြီးမှ ပေးလေ။ ထိုလက်ဆောင်ကိုယူလျှင် ချစ်ခင်လိမ့်မည်။

ပီယဆား စီရင်နည်း။

ဥုံ ပလူ ၃ဝ မြေ ၃ဝ
မြေ ၃ဝ ပလူ ၃ဝ လိုက် လိုက်
မြေလိုက်လိုက် ပလူလိုက်လိုက်
လိုက်ဆရာလိုက် ပလူ လိုက်လိုက်
ဆရာလိုက် မြေကြီးလိုက်
လိုက်ဆရာလိုက်
ချင်းစိမ်းလိုက်
လိုက်ဆရာလိုက်
ထိဆရာထိ
လဲဆရာလဲ။

ဤ မန္တန်နှင့် ဆားကို ၇ ခေါက်မန်းပြီး စားဖွယ် သောက်ဖွယ် မှာခပ်ကျွေးပါ။ ချစ်စေ၏။

မျက်နှာပွင့် ရေမန်းစီရင်နည်း။

ဥုံ နမော ဗုဒ္ဓါနုဘာဝေန သိရိတေဇံ အသောဘဝန္တု သွာဟာ။

ယင်း မန္တန်နှင့် နံနက်တိုင်း အိပ်ယာထ ရေကို ၃၇ အုပ်မန်း၍ မျက်နှာသစ် ကျက်သရေတိုး၏။ ခုနှစ်ရက်သားသမီး မြင်တိုင်း ချစ်၏။ တစ်လ သစ်မိသော် ဘုန်းတန်ခိုးကြီး၏။

အိပ်မက်စေ ပီယမန္တန်။

ဥုံ သူရဿတီ နတ်ဘုံဆောင်နှင့် မယ်ဒေဝီ ပလီရာဇာ နတ်တကာနှင့် သတ္တဝါများ
လူတလွှားကို သနားချစ်ခင် မေတ္တာဝင်အောင်
ကျင်းဆောင် အိမ်မက် ပြဘိလော့
မာတာ မာတာ ချစ်စေတနာနှင့် ကမ္ဘာဘဝ
ဆုတောင်းကြလျက် စဉ်မပျက်အောင် ကျွန်ုပ်စသည့် မွေးမေမယ်မယ်
အသောကြွယ်၍ ခဏမကြာ (မက်‌ချင်သူကို)
အိပ်မက်ကောင်းတွင်စွာ ပြလေလော့။

မိမိချစ်ခင်သူကို ညဦး၌ အာရုံပြု၍ ၃၇ အုပ်စုပ် အိပ်မက် မက်လိမ့်မည်။ အိပ်မက် မက်က ချစ်စေလိမ့်မည်။

ပင်စိမ်းညွန့် ပီယစီရင်နည်း။

ဥုံ ပင်စိမ်းပင်ပျို အဆစ်တိုတယ် အိုဟယ် ရဟယ် မိန်းမ
ချဉ်းဆရာချဉ်း
ကပ်ဆရာကပ်။

ယင်း မန္တန်နှင့် ပင်စိမ်းညွန့်ကို ရေခွက်ထဲထည့်၍ ၇ အုပ်မန်း။ ထိုပင်စိမ်းနံ့ကို မိမိလိုသောသူ၏ နှာခေါင်းမှာ နံအောင်ပွတ် နံလျှင်မခံနိုင် ချစ်၏။

မိမိကို ခွဲခွာသွားသော ချစ်သူကို ပြန်ခေါ်နည်း။

နေဝင်ပြီးချိန်တွင် သင့်အိမ်၏ထောင့်လေး ထောင့်သို့သွား၍ စာရွက်ပိုင်းတစ်ခုပေါ်မှာ သူ့နာမည်ကိုရေးပါ။ ထို့နောက် နောက်တစ် ထောင့်သို့သွားကာ နောက်စာရွက်ပိုင်းတစ်ခု ပေါ်တွင် သူ့နာမည်ကိုရေးပါ။ တစ်ထောင့် တစ်ရွက်စီဖြင့် အိမ်လေးထောင့်မှာလေးရွက်ရေး ရမည်။ ထိုစာရွက်ပိုင်းများကို သင်အိပ်ယာ မဝင်မီ ခေါင်းအုံးအောက်မှာ ထားပြီးအိပ်ပါ။ ရှစ်ညတိုင်အောင် ညစဉ်ညတိုင်း ဤနည်း အတိုင်းလုပ်ပါ။ ပြန်လာပါလိမ့်မည်။


မိမိချစ်သူ စိတ်ပြန်လည်လာသောနည်း။

၆ လက်မ x ၄ လက်မ အရွယ်သူ့ ဓါတ်ပုံကို စားပွဲတစ်လုံးပေါ်တွင် မှောက်လျက်ချပါ။ ထိုဓါတ်ပုံပေါ်တွင် အနီရောင်ဖယောင်းတိုင်ကို စိုက်ထူပြီး မနက်ပိုင်း ၃ နာရီ ညပိုင်း ၃ နာရီ ၆ ရက်တိတိ ထွန်းပါ။ ၆ ရက်ပြည့်လျှင် ဓါတ်ပုံ ကိုအတည့် ပြန်လှန်ပြီး ယခင်အတိုင်း မနက်ပိုင်း ၃ နာရီ ညပိုင်း ၃ နာရီ နောက်ထပ် ၃ ရက် ထပ်ထွန်းပါ။ သင့်ချစ်သူ သင့်အပေါ်စိတ်ပြန် လည်လာလိမ့်မည်။


သင့်ကိုချစ်ရေးဆိုမလား သိစေသောနည်း။

သံပရိုသီး နှစ်လုံးကို အခွံနွှာ၍ ဘယ်ညာ အင်္ကျီအိတ် နှစ်ဖက်တွင် တစ်ဖက်လျှင် တစ်လုံးစီ၏ အခွံများကိုထည့်ပြီး တစ်နေကုန် အောင် ဤအတိုင်းထားပါ။ ညရောက်သော် ထိုအခွံများကို သင်အိပ်သည့် ခုတင် ခြေထောက် လေးချောင်းကို ပွတ်တိုက်ပါ။ ဖျာနှင့်အိပ်လျှင် ဖျာ၏ ထောင့်စွန်းလေးခုကိုပွတ်ပါ။ တကယ်၍ သင့်ကို သူကချစ်ရေးဆိုမည်ဖြစ်ပါက အိမ်မက်ထဲတွင် သူကသင့်အား သံပရိုသီး နှစ်လုံးလက်ဆောင်ပေးသည်ဟု မြင်မက်လိမ့်မည်။",
"imagelink":"https://i.pinimg.com/736x/fb/7f/aa/fb7faa3b20fe8f99c77932c7ed5b18c9.jpg",
"videolink":"",
"notetext":"(снежинка။ ။ ဥုံ နမော ဗုဒ္ဓါနုဘာဝေန သိရိတေဇံ အသောဘဝန္တု သွာဟာ။)",
"openlink":""
},
{
"title":"အသုံးဝင် မန်းနည်းများ",
"subtitle":"အပိုင်းလိုက်စုစည်းမှု",
"sirname":"ဦးကျော်ရင်",
"book":"အစီအရင်များကို လွယ်ကူသော နည်းများသာ မှတ်စုပြုထားခြင်း ဖြစ်ပါသည်။ ပွဲတွေ့နည်းများ ဖြစ်သည်။ မစမ်းထားသော နည်းများကိုတော့ မှတ်စု မပြုထားပါ။ ဦးစားပေးထားသော နည်းများသည် ပီယနည်းများ ဖြစ်ပါသည်။ ဆရာဦးကျော်ရင်ရဲ့စာအုပ်မှ လွယ်ကူပြီး ရှာရသော နည်းများဖြစ်ပါတယ်။ ဉာဏ်ရှိသလို အသုံးပြုနိုင်သည်။ စိတ်မခိုင် စိတ်မနိုင်ပါက မစမ်းသပ်ကြရန် မှာကြားလိုပါသည်။ တာဝန်သိစွာ စိတ်ခိုင်စွာနဲ့ အသုံးပြုပါ။

အောက်ပါမန္တန်နှင့် မဆစ်ဆီကို ၃၇ အုတ်စုတ်ပါ။

ဥုံ ဗုဒ္ဓေါ၊ သုဒ္ဓေါ၊ နုသုဒ္ဓေါ၊ ဗုဒ္ဓေါ သုရယုတ္တံ မံသတိ သဗ္ဗမင်္ဂလာ။

မယုံ၍ စမ်းလိုရင် ကြွက်ကိုဆီသုတ်၍ ကြောင်ကိုပြ၊ ကြောင် မခုတ်ပါ၊ မင်းအိမ်တက်သော် နားရှေ့မှာသုတ်၊ ဣတ္ထိကိုလိုသော် နားနောက်မှာသုတ်၊ ဆီလိမ်း မမှားစေနှင့်။ သစ္စာရှိပါ။

ဥုံ သုဘတ္တာရေဝသီယံနေပ ကာသဝသော သမ္ပတ္တာစ။
ရောက္ခဣရိဣတိသူရဿတီ၊ စန္ဒာဒေဝီစ ပရဝေဒါ။
မဂ္ဂသစ္စ မဂ္ဂယံမံ၊ ပီယံမမတေနမော။
ကောသမ္ဘီစ။
မဟာဝါရော။
ပါပဂ္ဂဟောမာရသာတ၊ ဂစ္ဆအမုမှိ ဩကာသေတိဋ္ဌာဟိ ပီယံ မမ။

လဘက်၊ ဆီ၊ ဆန်ကို မင်းဂီရိရှေ့မှာတင်၍၊ ၎င်းဂါ ထာနှင့် ၃၇ အုတ်စုတ်၍တင်ပါ။ မိမိအလိုရှိသော နာမည်ကို တိုင်တည်၍ အမဲရိုးနှင့် နတ်စင်ကို သုံးချက်ရိုက် လာခဲ့ရ၏။ (ပွဲတွေ့ ပီယအကျော်။)



ဥုံ တဏှာအစေး၊ ဂရုမှေးနှင့်၊ အစေးထန်စွာ နင့်တဏှာသည် တဏှာပြစ်ပြစ် မိန်းမပျက်တို့။ ကွမ်းရွက်နုဝါ၊ ကွမ်းနုဝါနှင့်၊ တဏှာလည်းကျ၊ ဟဲ့မိန်းမ ချဉ်းဆရာချဉ်း ကပ်ဆရာကပ်။

၎င်းဂါထာနှင့် ကွမ်းရာကို ၃၇-အုဟ် စုတ်၍ စားပြီး စကားပြောသော် မြင်မြင်သမျှ လူအပေါင်းတို့ ချစ်ခင် မြတ်နှိုး၏။ (မိမိကျွေးချင်တာကို စိမ့်စိမ့်ကြည့်  အမည်အစားထိုး စုတ်ပါ။ စားမိသူတိုင်း ချစ်ခင်၏။)



ဥုံ သာသနာ ငါးထောင် စီးပွားဆောင်။ အောင် သောနတ်များ သတို့သား။ ဘုရားဖြစ်ပြီး ဥုံ သူရဿတီ လှစန္ဒီ - ဒေဝီမယ်လှ နတ်မိန်းမ ချဉ်းဆရာချဉ်း ကပ်ဆရာကပ်။

၎င်းဂါထာနှင့် နံ့သာဖြူမှုန့်ကို။ ၃၇ အုတ် မန်း၍၊ ဆေးလိပ်ထဲထည့်၍ အငွေ့လွှတ်။ ပီယကျော်၊ လက်တွေ့။ (ယောဘုန်းကြီးနည်း။)



ဥုံ သဗ္ဗပါရမီယော စတုသင်္ဃာ သဗ္ဗပါရမီယောဂီ သတိ။
ဩောင်း သဗ္ဗ အန္တရာယ၊ မ ဟာ အာ ယု ဒီ ဃ- မဟာသဗ္ဗကမ္မာဃ။
သဗ္ဗသတ္တရု ဝိနာသန္တု၊ ဩောင်း ဒူရေ ဒူရေ သွား ဟ။

နေ့စဉ် နေ့တိုင်းရွတ်။ လာဘ်သပကာ ပွင့်လန်း၏။



ဥုံ သရသုံးထပ် အုတ်သုံးထပ်နှင့်။
ချစ်စဖွယ် မိမယ် ငါသို့ကပ်။

၎င်းဂါထာနှင့် ကြမ်းတပြေးတည်းထိုင်၍ အကွတ် မချားစေနှင့် လက်ထောက်၍မန်း။ အနားသို့ ကပ်လာလိမ့်မည်။ (ပီယကျော်။)

နောက်တနည်း။

ဥုံ ဣမသ္မိ ဝိဟာရေ။
ဣမံ တေမာသံ ဝဿံ ဥပေမိ။

၎င်းမန္တာန်ကို မိန်းမနှင့် ကြမ်းတပြေးတည်း ထိုင်၍၊ ၇ အုတ် မန်း။ ၎င်းနောက် မိန်းမစကား ပြောနေတုန်း ထပ်မန်းရမည်။ မန္တာန်ကား။

ဥုံ ဣတ္ထိစိတ္တံ ပီယံမမ။

၎င်းမန္တာန်ကို အမြဲတန်းရွတ်ပါ။ (ပီယပွဲတွေ့။)


ဘယ်အရာမဆို မန်းနည်း။

ဥုံ နမောသီဝလိ ရာဇာ ဧဟိမေတ္တာ၊
ဧဟိကရုဏာ ဧဟိရာဇာ ဧဟိပူရိသာ
ဧဟိဣတ္ထိယာ ဧဟိလာဘံ၊
ဥုံ ဂုရု ဂုရု သွားဟ။
ဥုံ ကကံခေမံ ကာဝံကာရော မမံကာကော
ခတ္တိယ ဗြဟ္မဏေစ။
ဣတ္ထိယောစ ပုရိသောစ မမမံကာကော၊
အာဂစ္ဆန္တိ ဧဟိဧဟိ ဘုဥ္ဇာဟိ ဘုဥ္ဇံဟိ။

၎င်းမန္တာန်နှင့် ရေမွှေးနံ့သာငါးပါးရေ တခုခုတွင် ၃၇ အုတ်မန်း၍ ကုန်ကိုပက်ဖျန်းသော် ကုန်စွန်၏။ အစာအဟာရကိုမန်း၍ တိရစ္ဆာန်ကိုကျွေးသော် မိမိကို ချစ်နေ၏။ ဆေးလိပ်ကိုမန်း၍ ပေးသောက်မိလျှင် ချစ်နေ၏။



အင်္ဂါနေ့မှာ ထိခိုက်၍ ကွဲသော အိုးကွဲကိုယူ၍ မိမိလိုသော သူ၏ နံမည်ကိုရေး၍

ဥုံ သက္ကောလောဟရိသေယံ၊ ဣတ္ထိ ပထဝီသွားဟ။

၃၇ အုတ်စုတ်ပြီး။ မိမိအိပ်ရာအောက်မှာ ပက် လက်မြှုပ်ထား။
မလာစေလိုသော် မှောက်ရက်မြှုပ်ထားလေ။ (ပီယကျော်ပွဲ။ ဆရာကြိုင်နည်း။)



စိတ်တမ်း စိတ်မှန်းနည်း။

ဥုံ အောင်မတိမ်ညင် ကြိုနှင့်ဝင်သည် မြင်သည့်မျက်နှာ မနေသာ ဆရာငါသို့ကပ်၊ ဥတေနမင်းစော ငါမဟုတ်လော၊ မင်းစောရှိရာ မယ်မိလာ ချဉ်းဆရာချဉ်း ကပ်ဆရာကပ်။

ည၊ နံနက် ၇ ခေါက်ရွတ်ပါ။ အလိုရှိသောအခါ စိတ်တမ်းစိတ်မှန်း၍ ရွတ်လေ။

ဥုံ သူဌေးသမီး အကြီးလှစွာ၊ သုဇိတာများစွာ လင် ဆုတောင်းသတည်း။
ဥုံ တောင်အူရှင်ကြီး လတစ်ကြီး။ ရှင့်ကြီးလာရင် ငါ ကြောက်ကဲ့၊ ဥုံ ဧဟိဧဟိ ဘစီနီ-ချဉ်းဆရာချဉ်း ကပ်ဆရာကပ်။

၎င်းဂါထာနှင့် ဆေးလိပ်ကို ၃၇ အုတ်စုတ်၍၊ လေတင်က အငွေ့လွှတ် မနေနိူင်။ (ပွဲတွေ့နည်း။)

မိန်းမ မျောက်ထားသော် သိနိုင်သောနည်း။

ဥုံအာကာသ အာကာသ၊ မဟာအာကာသ သဗ္ဗ အာကာသ ဂ၀ံပတိသသွားဟ။

မယားမျောက်မ ထားသော် လင်ငယ်နေသော် ချည်မျှင်ကို ၃၇-အုတ်စုတ်၍ လှေကား အောက်တွင်ထား။ မကြာမီ ပြော၏၊ ပေါ်၏။",
"imagelink":"https://i.pinimg.com/736x/58/79/44/5879447f2c86420ab02bbde9f5fee41e.jpg",
"videolink":"",
"notetext":"снежинка။ ။ ဥုံ ဗုဒ္ဓေါ၊ သုဒ္ဓေါ၊ နုသုဒ္ဓေါ၊ ဗုဒ္ဓေါ သုရယုတ္တံ မံသတိ သဗ္ဗမင်္ဂလာ။",
"openlink":""
},
{
"title":"သုံးမျိုးပေါင်းပုတီးစိပ်နည်း",
"subtitle":"ဆရာသုံးယောက်ကိုနည်းမီထားခြင်း။",
"sirname":"ဇနကာဘိဝံသ(မဟာဂန္ဓာရုံဆရာတော်) နှင့်...",
"book":"၁ ။ ။ ဘုန်းတော်အနန္တ၊ ကံတော်အနန္တ၊ ဉာဏ်တော် အနန္တ၊ တန်ခိုးတော်အနန္တ၊ ပါရမီတော်အနန္တ ၊ သဗ္ဗညုတဉာဏ်ပိုင်ရှင် မြတ်စွာဘုရားရှင် ကိုယ်တော်မြတ်ကြီးဘုရား။ ဘုရား တပည့်တော်၏ ဦးခေါင်းထက်၌ ကြွရောက်၍ သီတင်းသုံး နေတော်မူပါဘုရား။ ဤဦးခေါင်းကို မြတ်စွာဘုရားရှင်၏ ပလ္လင်အဖြစ် လှူဒါန်းပူဇော်ပါ၏ဘုရား။

(ဆွမ်းလှူ)
ဘုန်းတော်အနန္တ ကံတော်အနန္တ ဉာဏ်တော်အနန္တ၊ စကြဝဠာ ကမ္ဘာမြေမိုး ဖြန်းဖြန်းကျိုးမျှ တန်ခိုးတော်အနန္တတို့နှင့်၊ ပြည့်စုံတော်မူသော မြတ်စွာဘုရား၊ ရှင်တော်မြတ်ဘုရားအား ခဲဘွယ်ချိုချဉ် ဆွမ်းဘောဇဉ်ကို၊ ဖြူစင်သဒ္ဓါ စေတနာဖြင့်၊ ရွှင်ကာစိတ်လန်း လှူဒါန်းပါ၏။

(ရေလှူ)
ဘုန်းတော်အနန္တ ကံတော်အနန္တ ဉာဏ်တော်အနန္တ၊ စကြဝဠာ ကမ္ဘာမြေမိုး ဖြန်းဖြန်းကျိုးမျှ တန်ခိုးတော်အနန္တတို့နှင့်၊ ပြည့်စုံတော်မူသော မြတ်စွာဘုရား၊ ရှင်တော်မြတ်ဘုရားအား စမ်းသီတဂူ ရေဖြူဖြူကို၊ ဖြူစင်သဒ္ဓါ စေတနာဖြင့်၊ ရွှင်ကာစိတ်လန်း လှူဒါန်းပါ၏။

(ပန်းလှူ)
ဘုန်းတော်အနန္တ ကံတော်အနန္တ ဉာဏ်တော်အနန္တ၊ စကြဝဠာ ကမ္ဘာမြေမိုး ဖြန်းဖြန်းကျိုးမျှ တန်ခိုးတော်အနန္တတို့နှင့်၊ ပြည့်စုံတော်မူသော မြတ်စွာဘုရား၊ ရှင်တော်မြတ်ဘုရားအား၊ ရနံ့မွေးကြူ ပန်းဆူဆူကို၊ ဖြူစင်သဒ္ဓါ စေတနာဖြင့်၊ ရွှင်ကာစိတ်လန်း လှူဒါန်းပါ၏။

(ဆီမီးလှူ)
ဘုန်းတော်အနန္တ ကံတော်အနန္တ ဉာဏ်တော်အနန္တ၊ စကြဝဠာ ကမ္ဘာမြေမိုး ဖြန်းဖြန်းကျိုးမျှ တန်ခိုးတော်အနန္တတို့နှင့်၊ ပြည့်စုံတော်မူသော မြတ်စွာဘုရား၊ ရှင်တော်မြတ်ဘုရားအား၊ ရောင်ဝါထိန်ညီး မြတ်ဆီမီးကို၊ ပိုပြီးသဒ္ဓါ စေတနာဖြင့်၊ ရွှင်ကာစိတ်လန်း လှူဒါန်းပါ၏။

၂ ။ ။အစမထင် သံသရာမှစပြီး ယခုဘဝ ယခုအချိန်တိုင်အောင် မြတ်စွာဘုရား အစရှိသော အရိယာသူတော်ကောင်းများ၊ ခင်ပွန်းကြီးဆယ်ပါးတို့အပေါ်၌ ကာယကံ၊ ဝစီကံ၊ မနောကံတည်းဟူသော ကံသုံးပါးတို့တွင် တစ်ပါးပါးသောကံတို့ဖြင့် လွန်ကြူး ပြစ်မှားမိခဲ့သည်ရှိသော် (အတိတ်) လွန်ကြူး ပြစ်မှားမိသည်ရှိသော် (ပစ္စုပ္ပန်) လွန်ကြူး ပြစ်မှားလတ္တံ့သည်ရှိသော် (အနာဂါတ်) ထိုအပြစ်တို့ကို ပျောက်ပါစေခြင်းအကျိုးငှါ မြတ်စွာဘုရားထံမှ တစ်ဆင့် ဝန်ချကန်တော့ တောင်းပန်ပါ၏ဘုရား။ ဘုရားအစရှိသော အရိယာသူတော်ကောင်းတို့သည် ဘုရားတပည့်တော်အား သနားသောအားဖြင့် ခွင့်လွတ်တော်မူပါ၊ ကျေအေးတော်မူပါ အရှင်မြတ်တို့ဘုရား။

၃ ။ ။ ငါသည် ဘေးရန်ခပ်သိမ်း ကင်းငြိမ်းရပါလို၏။ ဒေါသခပ်သိမ်း ကင်းငြိမ်းရပါလို၏။ ဆင်းရဲခပ်သိမ်း ကင်းငြိမ်းရပါလို၏။ ရောဂါခပ်သိမ်း ကင်းငြိမ်းရပါလို၏။ နှလုံးစိတ်ဝမ်း အေးချမ်းရပါလို၏။ (သုံးခါရွတ်ပါ။)

၄ ။ ။ ဤငါ၏ ရုပ်နာမ် နှစ်ပါးကို စောင့်ရှောက်ကြကုန်သော ကိုယ်စောင့်နတ် အပေါင်းတို့သည် ဘေးရန်ခပ်သိမ်း ကင်းငြိမ်းရပါလို၏။ ဒေါသခပ်သိမ်း ကင်းငြိမ်းရပါလို၏။ ဆင်းရဲခပ်သိမ်း ကင်းငြိမ်းရပါလို၏။ ရောဂါခပ်သိမ်း ကင်းငြိမ်းရပါလို၏။ နှလုံးစိတ်ဝမ်း အေးချမ်းရပါလို၏။ (သုံးခါရွတ်ပါ။)

၅ ။ ။ နတ်လူ သတ္တဝါအပေါင်းတို့သည် ဘေးရန်ခပ်သိမ်း ကင်းငြိမ်းရပါလို၏။ ဒေါသခပ်သိမ်း ကင်းငြိမ်းရပါလို၏။ ဆင်းရဲခပ်သိမ်း ကင်းငြိမ်းရပါလို၏။ ရောဂါခပ်သိမ်း ကင်းငြိမ်းရပါလို၏။ နှလုံးစိတ်ဝမ်း အေးချမ်းရပါလို၏။ (သုံးခါ ရွတ်ပါ။)

ပုတီးစိပ်ရန်။

နမောတဿ ဘဂဝတော၊¹

နမောတဿ အရဟတော၊²

နမောတဿ သမ္မာသမ္ဗုဒ္ဓဿ၊³

နမောတဿ ဘဂဝတော အရဟတော သမ္မာသမ္ဗုဒ္ဓဿ။⁴


ဆုတောင်းမေတ္တာပို့ရန်။

ဣမာယ ဓမ္မာနုဓမ္မပဋိပတ္တိယာ ဗုဒ္ဓံ ပူဇေမိ၊

ဣမာယ ဓမ္မာနုဓမ္မပဋိပတ္တိယာ ဓမ္မံ ပူဇေမိ၊

ဣမာယ ဓမ္မာနုဓမ္မပဋိပတ္တိယာ သံဃံ ပူဇေမိ၊

မြတ်စွာဘုရား ဘုရားတပည့်တော် ဤအားထုတ်ရသော ကောင်းမှုကုသိုလ်ကို မြတ်စွာဘုရားရှင်အား လှူဒါန်းပူဇော်ပါ၏။ တရားတော်အား လှူဒါန်းပူဇော်ပါ၏။ သံဃာ တော်အား လှူဒါန်းပူဇော်ပါ၏။ ဤလှူဒါန်းပူဇော်ရခြင်း အကျိုးအားကြောင့် မဂ်ဖိုလ်နိဗ္ဗာန် ရပါလို၏။ (               )(ကွင်းစ ကွင်းပိတ်နေရာတွင် မိမိလိုချင်တဲ့ဆုကိုထည့်ဆိုပြီး ဆုတောင်းပါ) ပါ၏ မြတ်စွာဘုရား။

မိမိပြု သမျှကုသိုလ်၏ အဖို့ဘာဂကို ၃၁ ဘုံ ကျင်လည်ကုန်သော ဝေနေယျသတ္တဝါအများ၊ မြင်အပ် မမြင်အပ်သော ပုဂ္ဂိုလ်များ၊ နတ်ဝိဇ္ဇာများ၊ ဘိုးတော်မယ်တော်များအား အမျှပေးဝေပါ၏။

(အားလုံးကြားကြားသမျှ အမျှ အမျှ အမျှ ယူတော်မူကြပါကုန်သော်။ သာဓု သာဓု သာဓု။)³


ရှင်းလင်းချက်။

ဖယောင်းတိုင်တစ်တိုင် အမွှေးတိုင်တစ်တိုင် ကြိုက်နှစ်သက်ရာ ပန်းတစ်ပွင့်၊ အသေးစား ကြေးဖလားနဲ့ ရေတစ်ခွက် မြတ်စွာဘုရားကို လှူဒါန်းပြီး ပုတီးစိပ်ရတယ်။ ပုတီးစိပ်တဲ့အခါမှာလည်း ကိုယ့်ရဲ့ရှေ့မှာ သေတ္တာသေး သေးလေးတစ်လုံး ချထားရမယ်၊ စက္ကူသေတ္တာ ဖြစ်ဖြစ်၊ သစ်သားသေတ္တာ ဖြစ်ဖြစ် ကြိုက်နှစ်သက်ရာ သေတ္တာလေးတစ်လုံး ချထားရတယ်။ အဲ့ဒီ သေတ္တာထဲမှာ အနည်းဆုံးငွေ ကိုးဆယ့်ကိုးကျပ် ထည့်ထား ရတယ်။ အဲ့ဒီ ကိုးဆယ့်ကိုးကျပ်ကို သုံးမပစ်ရဘူး။ ပုတီးစိပ်တာကတော့ မနက်ပဲစိပ်စိပ် ညပဲစိပ်စိပ် မိမိကြိုက် နှစ်သက်ရာ အချိန်မှာ စိပ်နိုင်တယ်။ အခု ကျုပ်ပြောတဲ့ နမောတဿ လေးပိုင်းပိုင်းပြီး ပုတီးစိပ်တဲ့ နောက်ပိုင်းမှာ ဝင်လာတဲ့ငွေကို အဲ့ဒီ သေတ္တာလေးထဲကို အရင်ထည့်ရမယ်။ ဆိုလိုတာကတော့ အဲဒီသေတ္တာ လေးထဲကို အဝင်ပြရမယ်ပေါ့။ ပြီးမှ အဲဒီငွေကို ကိုယ်သိမ်းချင်တဲ့နေရာမှာ သိမ်းရမယ်။

(ပုတီးစိပ်တဲ့အခါမှာ လေးပိုင်းပိုင်းပြီး စိပ်ရန်။ ဘယ်လိုပိုင်းရသလဲ ဆိုတော့ “နမောတဿ၊ ဘဂဝတော” ကို ပုတီးတစ်လုံးချ။ အဲဒါကို ၁၀၈ လုံးရှိတဲ့ ပုတီးနဲ့ သုံးပတ်စိပ်။ နောက်တစ်ခါ “နမောတဿ၊ အရဟတော” ကို ပုတီးတစ်လုံးချ၊ ၁၀၈ လုံးပုတီးနဲ့ သုံးပတ်စိပ်။ ပြီးတော့ “နမောတဿ၊ သမ္မာသမ္ဗုဒ္ဓဿ” ကို ပုတီးတစ်လုံးချ၊ သုံးပတ်စိပ်။ အဲဒါပြီးတော့ “နမောတဿ၊ ဘဂဝတော၊ အရဟတော၊ သမ္မာသမ္ဗုဒ္ဓဿ” ကို ပုတီးတစ်လုံးချ၊ ပုတီးသုံးပတ်စိပ်။ အားလုံးပုတီး ဆယ့်နှစ်ပတ်ရှိရမည်။)



ဇနကာဘိဝံသ (မဟာဂန္ဓာရုံဆရာတော်)။ ။ ဆွမ်းပန်းရေလှူနည်း။
ဆရာကြီး မင်းသိင်္ခ။ ။ ပုတီစိပ်နည်း။
မင်းကံ စည်ဝင်း။ ။ ပရိကံအစီအစဉ်။",
"imagelink":"https://i.pinimg.com/736x/08/a4/14/08a4141519f8297bc7a042668387a673.jpg",
"videolink":"",
"notetext":"",
"openlink":""
},
{
"title":"နေ့အလိုက် ယတြာ",
"subtitle":"အရေးပေါ်ယတြာတစ်မျိုးပါ",
"sirname":"မမှတ်မိ",
"book":"ယခု ယတြာနည်းကို ပေးသူ မမှတ်မိတော့ပါ။ သို့ပေမယ့် မည်သူမဆို အလွယ်တကူ လုပ်နိုင်ပြီး နေ့တိုင်း စွမ်းတာတွေ့ရပါတယ်။

တနေ့တာ အိမ်ကအထွက်မှာ မထွက်ခင် မိတ်ဆွေ ကြံဆမှုအတွက် နေ့တစ်နေ့ခြင်း လွယ်ကူစွာ ဆောင်ရွက် နိုင်ပါတယ်။

ဘယ်နေ့ရက်မှာမဆို ယတြာပစ္စည်း အလွယ်တကူ ရှာမရတာ မရှိပါဘူး။ ရိုးရှင်းပြီး စွမ်းပါတယ်။

တနင်္ဂနွေနေ့။ ။

အိမ်ကမထွက်ခင် တစ်ခုခုကို တစ်ယောက်ယောက်ဆီက တောင်းပြီးမှ ထွက်ပါ။

(တစ်ယောက်တည်းနေသူများ မှန်ကြည့်ပြီး တစ်ခြားအမည်တပ်ခေါ်ကာ တောင်းသွားပါ)

တနင်္လာနေ့။ ။

အိမ်ကမထွက်ခင် ခဏအိပ်ပြီးမှ ထွက်ပါ။

အင်္ဂါနေ့။ ။

အိမ်ကမထွက်ခင် လက်ကို မီးကင်ပြီးမှ ထွက်ပါ။

ဗုဒ္ဓဟူးနေ့။ ။

အိမ်ကထွက်လာရင် နေအရိပ်ကို ကြည့်ပြီး ထွက်ပါ။

(မိုးအုံ့သောနေ့တွင် အရပ်လေးမျက်နှာ သိရင်ရပါသည်။ နေမွန်းမတည့်ခင်ဆို အနောက်ဘက်အရပ်က မိမိအရိပ်ကျနေသည်ကို မှန်းဆနိုင်သည်။ နေ့မွန်းတည့်ချိန်ဆို အရိပ်က မိမိအောက်တည့်တည့်ပါ။ မွန့်တည့်ချိန်နောက်ပိုင်း အရှေ့အရပ်က မိမိအရိပ်ကျနေသည်ဟု မှန်းဆနိုင်သည်။)

ကြာသာပတေးနေ့။ ။

အိမ်ကမထွက်ခင် တံခါးမှာ ဝင်ချည်ထွက်ချည် လုပ်ပြီးမှ ထွက်ပါ။

သောကြာနေ့။ ။

အိမ်ကမထွက်ခင် တစ်ခုခုကို ဝအောင် စားပြီးမှ ထွက်ပါ။

(ဘာမှ စားစရာမရှိသူများ စားစရာထည့်သော အရာထဲသို့ သောက်ရေထည့်ပါ။ စားသည့်ပုံစံနှင့် အဝ သောက်သွားပါ။)

စနေနေ့။ ။

အိမ်ကမထွက်ခင် တစ်ယောက်ယောက်နဲ့ ငြင်းခုန်ပြီးမှ ထွက်ပါ။

(တစ်ယောက်တည်းနေသူများ မှန်ကြည့်ပြီး အမည်ပြောင်းကာ ငြင်းနိုင်ပါသည်။)",
"imagelink":"https://i.pinimg.com/736x/63/63/c7/6363c79bb33917f8daefda64e29af30f.jpg",
"videolink":"",
"notetext":"",
"openlink":""
},
{
"title":"ကားရောင်းချင်လား",
"subtitle":"လက်တွေ့ တိုက်ရိုက်နည်း",
"sirname":"ဆရာအုန်းချစ်မြိုင်",
"book":"ကားရောင်းချင်တာများ…

ဘာခက်တာမှတ်လို့ 1997 ခု နှစ်တုန်းက ကျွန်တော်ကိုယ်တိုင် ကားရောင်းစဉ်က လုပ်ခဲ့သောနည်း။

နောက်ပိုင်း ကားအစီးပေါင်းမြောက်များစွာကို ရောင်းစေခဲ့တဲ့ ပွဲတွေ့ လွယ်ကူတဲ့ နည်းလေးပါ။

ရောင်းချင်သူ ကားပိုင်ရှင်ရဲ့ မွေးနေ့ နံက် ၉ နာရီမှ ၁၀:၃၀ အတွင်းလုပ်ပါ။

စနေသားသမီး ၁ ယောက်ကို လုပ်ခိုင်းပါ။ ရောင်းချင်တဲ့ကားရဲ့နောက်ဖုံးကိုဖွင့်ပါ။ ပြီးလျှင် စနေသားသမီး တစ်ယောက်မှ ခြင်းလုံး ၁ လုံးကို နောက်ခန်းထဲ ခတ်ထည့်လိုက်ပါ။

ပါးစပ်မှလည်း ဈေးကောင်းကောင်းနဲ့ အမြန်ထွက်လို့ ပြောပြီးခတ်ပါ။

၁ ကြိမ်လုပ်ပြီးရင်ရပါပြီ ရောင်းမထွက်မချင်း ခြင်းလုံးကို ပြန်မယူရပါ။

ရောင်းထွက်သွားလျှင် ခြင်းလုံးကို ပြန်ယူထားပါ။

မယူထားမိလျှင် နောက်လူလက်ထဲ မမြဲပဲ ဆက်ထွက်နေပါလိမ့်မည်။

သေချာပေါက်ရောင်းထွက်ပါတယ်။

ကျွန်တော့်တုန်းက ၃ ရက်ပဲကြာပါတယ်။ တစ်ယောက်နဲ့တစ်ယောက် တော့ တူချင်မှတူပါလိမ့်မယ်။

မထွက်ဟူ၍ မရှိပါ။",
"imagelink":"https://i.pinimg.com/736x/c1/01/d0/c101d08484ffbb33bd702c2a4c0a1ea3.jpg",
"videolink":"",
"notetext":"",
"openlink":""
},
{
"title":"ယတြာအကြောင်း",
"subtitle":"ရှင်းလင်းချက်",
"sirname":"снежинка",
"book":"ယတြာအကြောင်း သိမှ ယတြာကို အသုံးချပါ။ ယတြာအကြောင်းကို မလေ့လာပဲ ယတြာကို အရဲစွန့် အပြစ်မပြောသင့်ပေ။ ရှင်းပြ လိုပါသေးသည်။

ယတြာလို့ လူတွေက ကြားလိုက်ရင် မိမိအခိုက်တွေပျောက်မယ်။ ကြံသမျှအောင်မယ်။ လုပ်လိုသမျှရမယ် စသဖြင့်ထင်နေကြပါသည်။ ယတြာဆိုတာ ထိုသို့အတွက်တော့ မှန်ပါသည်။ သို့သော် အယူအဆ ကွဲနေပါသေးသည်။ တနည်း လွဲနေပါသေးသည်။

ယတြာဆိုသည်မှ အစီအရင်လို့ အကြမ်းဖျင်း နားလည်ရပါမည်။ အစီအစဉ်ကျနေပြီးသား အခြေအနေကို အစီအရင်လုပ်လိုက်ရင် အဆင်မပြေ ဖြစ်တက်ပါသည်။

ဥပမာ။ ။ မိမိဘဝအခြေအနေသည် ဗေဒင်ပညာအရ အစီစဉ်တကျဖြစ်နေပါရဲ့ အစိုးရိမ်လွန်ကာ ယတြာလုပ်လိုက်လျှင် ဖရိုဖရဲဖြစ်တက်ပါသည်။ မြင်အောင်ပြောရရင် စီထားသော ပစ္စည်းပုံကြီးကို အားမရလို့ ထပ်စီမယ်ဆိုတဲ့ သဘောမျိုးဖြစ်နေပါသည်။ ပိုသေသပ်သွားမလားလို့ ဆင်ခြေပေးပြီး ယတြာဆရာများကို အားကိုးသူများ မိမိထင်သလိုမဟုတ်ပဲ ပြဿနာအရှုပ်တွေနဲ့ ရင်ဆိုင်ရတက်ပါသည်။ ပစ္စည်းပုံပိတက်ပါသည်။

နောက်တစ်ချက်က ယတြာသည် ဖရိုဖရဲဖြစ်နေသော ပစ္စည်းပုံကို ပြန်စီမှ သုံးရမည်လား မေးစရာ ဖြစ်လာပြန်သည်။

ထပ်ရှင်းပါဦးမည်။ မိမိဘဝက ဖရိုဖရဲဖြစ်ရတော့ အခြေအနေတစ်ခု ဖြစ်ကိုဖြစ်ရတော့မည်ဆိုလျှင် ယတြာဆိုတဲ့ အစီအရင်သည် အထောက်အပံ့ မပြုတော့ပေ။ အကြောင်းက အကြောင်းရှိလို့ အကျိုးဖြစ်လာတော့မယ့် အချိန်မှာ ယတြာ ထလုပ်လို့ မထူးခြားတော့ပေ။ ပစ္စည်းပုံက မခိုင်တော့လို့ သို့မဟုတ် အကြောင်းတစ်ခုကြောင့် ပြိုကျမှာ သေချာရင် မိမိက အကြောက်အကန် သွားစီနေရင် ပစ္စည်းပုံပိမှာက သေချာသည်။

သို့ပါသောကြောင့် မိမိဘဝက အစီအစဉ်ကျနေလားဆိုတာ အရင်ဆုံးသိရမည်။

ဘယ်လိုလုပ်သိမှာလဲလို့ စောဒကတက်ကြမည်။ စိတ်မစောပါနှင့်။ ထိုသို့မသိသောကြောင့် ကျွမ်းကျင်သော ပညာရှင်များထံ သွားရောက် အကြံတောင်းခြင်းကို ဗေဒင်ဆရာထံ သွားခြင်းလို့ နားလည်ထားကြရမည်။ ကိုယ်မသိလို့ သိသူထံသွားကြခြင်းဖြစ်သည်။

ထိုအခါ သမာဓိအပြည့်ရှိတဲ့ ဆရာဖြစ်သူက လာမေးသူအား သူ့ဘဝအခြေအနေ အစီအစဉ်ကျမကျ တွက်ချက်လိုက်ပါပြီ။

မေးသူက ဖြစ်ချင်တဲ့ ဆန္ဒကို ဆရာ့ပညာအမြင်နဲ့ ကြည့်ပါပြီ။ အစီအစဉ်ကျနေရင် သို့မဟုတ် ဖရိုဖရဲဖြစ်ရတော့မယ်လို့ ပညာရပ်ကပြနေရင် ယတြာက အကျိုးမပေးပေ။ ယတြာပြုလည်း မစွမ်းတော့ပေ။

ထို့အရာသည် ယတြာမစွမ်း၍ မဟုတ်။ အစီအစဉ်ကျတဲ့ အခြေအနေကို ပြန်စီ၍ မောရသည့် သဘောဖြစ်သည်။ ဖရိုဖရဲ ဖြစ်ရချိန်ကို ကမန်းကတန်း ကောက်စီလို့ မောရခြင်း ဖြစ်သည်။

ပညာရပ်က တိုးမပေါက်သည်မဟုတ်။ အကြောင်းများစွာထဲမှ အများဆုံးဖြစ်ကြသည်မှာ

ယတြာပေးမှ ဆရာထင်သူများကြောင့်ရယ်၊ ပညာမပြည့်ဝ၍ အကြံလာတောင်းသူရဲ့ ဘဝ အစီအစဉ် ဖြစ်နေတာကို မတွက်ချက် နိုင်တာရယ်ကြောင့် ဖြစ်သည်။

အဆုံးတွင် အားအားရှိ ယတြာချေချင်သူများ ယတြာကောင်းရင် ဘာဖြစ်သည် ညာဖြစ်သည်နှင့် နားလည်မှုလွဲသူများ အထိနာတက်ကြသည်။

ပိုခိုက် ပိုပြိုလဲသွားတော့မှ ယတြာကို အပြစ်တင်ကြသည်။

ယတြာရဲ့ အနက်ကို မပေါ်လွင်တဲ့အတွက်ကြောင့် ယခုလို ဖြစ်နေကြရပါသည်။ အစီအရင် လုပ်စရာမလိုတဲ့ ပစ္စည်းပုံကြီးကို အကြောင်းရှာ ပြန်စီနေမည်လား။ ဖရိုဖရဲပြိုကျ နေပါပြီ မိမိကို ပိမှာကို လိုချင်သည်လား ချင့်ချိန် ကြစေချင်ပါသည်။

မလိုအပ်ရင် ပြန်မစီပါနှင့်။ ပျက်ချိန်တန်ရင် ပြန်မစီပါနှင့်။ လိုအပ်ရင်တော့ ပြန်စီပါ။ ပြန်စီကတည်းက အောက်ခြေခိုင်အောင် စီပါ။ ကြာကြာ ခိုင်ခံ့အောင် စီပါ။ ခဏခဏ အပုံပိအောင် မစီမိစေရန်တော့ သတိပြုပါ။ စီတိုင်းကောင်းသည်မဟုတ်တာ နားလည် စေချင်ပါသည်။

မေတ္တာဖြင့် снежинка",
"imagelink":"https://i.pinimg.com/736x/f7/8e/61/f78e61002e2232ce452db36691187df2.jpg",
"videolink":"",
"notetext":"",
"openlink":""
}
]
