[
#bwashနှင့်တောင်းပြီးအတွေးတွေတင်သည်



{
"title":"လုပ်ပုံလုပ်နည်းပါပဲ",
"subtitle":"ပုံသေနည်းပါပဲ",
"sirname":"Zaw Min Htike",
"book":"ကျွန်တော့်သားကို “အဖေရွေးတဲ့ မိန်းကလေးကို သား လက်ထပ်မလား” ဆိုတော့ သူက “နိုး” တဲ့။ ငြင်းတယ်။ ဒါနဲ့ “ကောင်မလေးက ဘီလ်ဂိတ်စ်သမီးကွ” ဆိုတော့ သူက “ဟုတ်ကဲ့ လက်ထပ်မယ်” တဲ့။ လက်ခံတယ်။

ဘီလ်ဂိတ်စ်ဆီ ဖုန်းဆက်ပြီး ကျွန်တော်က ပြောတယ်။ “ခင်ဗျားရဲ့သမီးနဲ့ ကျွန်တော့်ရဲ့သားကို ပေးစားချင်တယ်” ဆိုတော့ ဘီလ်ဂိတ်စ်က “နိုး” တဲ့။ ငြင်းတယ်။

ဒါနဲ့ ဘီလ်ဂိတ်စ်ကို “ကျွန်တော့်သားက ကမ္ဘာ့ဘဏ် စီအီးအို ဗျ” ဆိုတော့ ဘီလ်ဂိတ်စ်က “အိုကေ” တဲ့။ သဘောတူတယ်။

ဒါနဲ့ ကမ္ဘာ့ဘဏ် ဥက္ကဋ္ဌကို ဖုန်းဆက်ပြီးကမ္ဘာ့ဘဏ် စီအီးအို ရာထူး ကျွန်တော့်သားကို ခန့်ဖို့ပြောတော့ သူက “နိုး” တဲ့။ ငြင်းတယ်။ ဒါနဲ့ “ကျွန်တော့်သားက ဘီလ်ဂိတ်စ် သမက်ဗျ” ဆိုတော့ သူက “အိုကေ” တဲ့။ သဘောတူတယ်။

ဒါက တချို့လုပ်ငန်းစဉ်တွေရဲ့ လုပ်ပုံလုပ်နည်းပါပဲ။",
"imagelink":"https://i.pinimg.com/736x/b0/fc/af/b0fcafa5c87a136361da7e4646921c44.jpg",
"videolink":"",
"notetext":"",
"openlink":""
},
{
"title":"Dominants တွေဖြစ်မှတဲ့",
"subtitle":"လွှမ်းမိုးတာလား၊ ဩဇာကြီးတာလား",
"sirname":"သဒ္ဓါအားဖြင့် Pi Lon",
"book":"အစ္စရေးမှာ ရောက်နေတုန်းက ကီဘုဇ် ဆိုတဲ့ စုပေါင်းဘုံရွာ တစ်ရွာရောက်တဲ့အခါမှာ ခင်နေတဲ့ လေဖါရှိုင်း ဆိုတဲ့ မိတ်ဆွေကပြောတယ် 

နေဟာ အရှေ့ကထွက်ပြီး အနောက်ယွန်းယွန်းမှာဝင်တယ် နေထွက်ကနေ နေဝင်တဲ့အထိဘဲ ကျွန်တော်တို့က အလုပ်လုပ်လို့ ရနေတာလေ ဆိုတော့ ကျွန်တော်တို့ နေအမြဲထွက်နေအောင် လုပ်ဖို့ကြံစည်ကြတယ်။ ဒါပေမဲ့ မရဘူး ဒီတော့ ကျွန်တော်တို့ည ဖြစ်နေချိန်မှာ နေ့ဖြစ်နေတဲ့နိုင်ငံတွေမှာ ကျွန်တော်တို့အလုပ်သွားလုပ် နေသလိုဖြစ်အောင် လုပ်ငန်းခွဲတွေ ထူထောင်ရတာပေါ့ဗျာ။

အဲ့ဒိအတွက် အားလုံးနဲ့ ငြိမ်းချမ်းပြီး မိတ်ဆွေဖြစ်ဖို့လိုတယ် ဒါမှ အလုပ်သွားလုပ် လို့ရမယ်။ အဲ့သည့်လို ရည်ရွယ်ချက်ထားပြီး မိတ်ဖွဲ့နေကြရင်းကနေ ကျွန်တော်တို့ ဟာ ၂၄ နာရီလုံးလုံး နေရောင်ကိုရဖို့ လုံးပမ်းနေခဲ့ ကြတာပါ။

ဗြိတိသျှခေတ်က နေမဝင် အင်ပါယာခေတ် ဆိုတာမှာ သူတို့ ဘယ်လောက်တောင် အကျိုးဖြစ်ထွန်းခဲ့ ကြမလဲ ခင်ဗျား စဥ်းစားကြည့်ပေါ့။

အခုကျွန်တော်တို့ဟာ တကမ္ဘာလုံးရဲ့ ရာသီဥတုကိုဖန်တီးနိုင်ခဲ့ပြီလေ ဘယ်လိုလဲ ဆိုတော့ ဒူးရင်းသီးကို ဒီမှာစိုက်လို့ရပြီ။ အစ္စရေးဟာ ကမ္ဘာမှာ ပန်းသီးအတင်ပို့ဆုံး နိုင်ငံဖြစ်လာပြီး ဂိုလမ်က ဝိုင် နဲ့ ဂျက်ဖာပန်းသီး ဆိုတာ ကမ္ဘာကျော်လာခဲ့ပါတယ်။

စိန်ဈေးကွက်ဟာ တဲအဘိ မှာ အကြီးဆုံးရှိသလို
ဆော့ဖ်ဝဲမှာ ထိပ်တန်းဖြစ်လာတယ်။ သဲကန္တာရဆိုတဲ့ ဘာ့ရှီးဗားမှာ သင်္ဘောတွေ ဆောက်တယ်။ အာကာသထဲကို သွားသမျှ ယာဥ်တွေဒုံးပျံတွေရဲ့ ထိပ်ဖူးမှန်သမျှ ရဟူဒီတွေရဲ့ မူပိုင်ထုတ်လုပ်ထားတာတွေနဲ့ မကင်းကြဘူး။ လေ့လာကြည့်ပေါ့။

အဲ့သည့်လိုတွေအတွက် ငြိမ်းချမ်းဖို့လိုတာပေါ့။ ပြီးတော့ လူတွေရဲ့ ခရိုမိုဆုမ်းတွေ DNA နဲ့ ဂျင်းန်း gene တွေကို ရောစပ်ပေးမှလည်း dominant သမားတွေပေါ်ထွက်လာမယ်လေ။

Recessive တွေနဲ့ချည်းပဲဆိုရင် ဘယ်ဖြစ်ပါ့မလဲ။

အခုဆို 
အာရပ်ဂျူး
အိန္ဒိယဂျူး 
ပါကစ္စတန်ဂျူး 
ပိုလန်ဂျူး
ရုရှဂျူး
အာဖရိကန်ဂျူး
ချိုင်နိဂျူး စတာတွေအများကြီးဖြစ်လာပြီ။

ဘာနဲ့ပြောပြော ဂျူးဖြစ်ဖို့ဘဲ အစ္စရေးလိစ် တွေပဲပေါ့။ အခုကျွန်တော်တို့ kibbutz မှာအားလုံးစုနေကြတယ်။ အစ္စရေးလိစ်တွေပေါ့။ ရန်ဘယ်သူနဲ့မှ မဖြစ်ချင်ပါဘူး။ ရန်ကင်းမှ ပိုက်ဆန်ရှာရ လွယ်တယ်လေလို့ ၁၉၉၇ တုန်းက ပြောပြခဲ့တာပါ။

မှတ်မိနေခဲ့ပါတယ်။ သူ့စကားကို ဘယ်လို နားလည်ကြပါသလဲ။ သံသေတပြေဝ၊ ပြဒါးသေတဆွေဝ ဆိုတာမျိုးနဲ့ချိန်ကြည့်ပါတယ်။

ဂျပန်မှာ သံမထွက်ပေမဲ့ သူတို့သံသေ နေတာကြာပြီ။ သံကိုလိုသလို သူတို့လုပ်ကြပြီ ဆိုတာမျိုး စဥ်းစားကြည့်လို့ရပါတယ်။

အစ္စရေးနိုင်ငံက Kibbutz farm လေးတခုက လူရွယ်တယောက်က ၁၉၉၇  လောက်ကပြောခဲ့တဲ့ စကားတွေကို ၂၀၂၄ ကျမှကျွန်တော်က ဘာဖြစ်လို့ ပြန်သတိ ရနေတယ် မဆိုနိုင်ပါဘူး။ သတိရနေတာကတော့ အမှန်ပါပဲ။

သဒ္ဓါအားဖြင့်
Pi Lon",
"imagelink":"https://i.pinimg.com/736x/d7/e6/eb/d7e6ebeb5c5ad45e135b40a4d554e4df.jpg",
"videolink":"",
"notetext":"(снежинка။   ။ ပုံက ကိုယ့်ဟာကိုယ်ရှာထည့်သည်။ စာသားနှင့် ဆိုင်တာမဆိုင်တာထက် မူရင်းရေးသားသူ၏ ပုံမဟုတ်ပါ။",
"openlink":""
},
{
"title":"ကမ္ဘာအစဟာ ဗြဟ္မာကြီးတွေက စတယ်",
"subtitle":"လူငယ်တစ်ဦး လျှောက်ထားချက်",
"sirname":"အသျှင်ဥက္ကဌ",
"book":"ကမ္ဘာအစဟာ ဗြဟ္မာကြီးတွေက စတယ်လို့ဆိုပါတယ် ဟုတ်ပါသလား ဆရာတော်။

ဟ ဗြဟ္မာက စတယ် ဘာတယ်တဲ့။ တရားတွေက ဘုရားမပွင့်မီနှစ်ပေါင်း ၁၀၀၀ ကျော်က ရှေးဝေဒပူရမ်ကျမ်းတွေ အလိုဘဲကွ။ အဲဒါမျိုးတွေကို ဒို့ဗုဒ္ဓဘုရားရဲ့ ခမည်းတော် သုဒ္ဓေါဒနမင်းကြီးလဲ ယုံတာဘဲ။ အဲဒါ ဘုရားလက်ထက်ကျတော့ ပုဏ္ဏားတွေ ရောမာလုကျပုတ္တတို့ရော ဘုရားကို ကမ္ဘာဘယ်က စသလဲသိလား ဆိုတဲ့အနေနဲ့ မေးခဲ့လျှောက်ခဲ့ဘူးတယ်ကွ။

ဒီတုန်းက ဘုရားက ဘာမှ မဖြေဘူးတဲ့။ အဲ ဘုရားဖြေတာဘာလဲ။ အခုမင်းမေးနေတဲ့ အမေးဟာ ဒီလူတွေ အခုတွေကြုံခံစားနေရတဲ့ ဒုက္ခက လွက်မြောက်ရေးနှင့် ဘာဆိုင်သလဲတဲ့။

ဥပမာ - မင်းရင်ဝကို မြှားတစ်ခု လာစိုက်မှန်ရင် ဒီမြှားဟာ ဘာအသားနဲ့ လုပ်ထာလဲ။ ဘာဝါးအမျိုးအစားဖြစ်လဲ။ အရှေ့က ပစ်သလား။ အနောက်က ပစ်သလား။ ပစ်တဲ့လူ  ဘာပုဏ္ဏားမျိုးလည်း၊ ယောက်ျားလား မိန်းမလား ဆိုတာတွေ လုပ်မနေနဲ့။

အဲဒါတွေ လုပ်နေရင် သေသွားလိမ့်မယ်။ အဲ အခုမင်းတို့ဟာက မာလုကျပုတ္တမေးသလို ဖြစ်နေပြီ။ ဒီလောကလူသားတွေမှာ ဒုက္ခတွေဝိုင်းနေတဲ့ လူသားဖြစ်တယ်။ ဒီဒုက္ခတွေဝိုင်းပြီးခံနေရတဲ့ ဒီသံသရာက မင်းလွတ်မြောက်ဖို့ အကျင့်ကိုသာ မင်းအားထုတ်။ မြန်မြန် ကိလေသာကိုဖြတ်။ မြန်မြန် ဒီသံသရာက လွက်ဖို့ကိုသာလုပ် ဒါဘဲ။

အဲ နောက်တစ်ခု ဘုရားဟောတာက ခေါင်းပေါ်က ဆံပင်ကို မီးလောင်ရင် ရတဲ့ရေနှင့် မြန်မြန် လောင်းငြိမ်းလိုက်တဲ့။ ဒီရေက သန့်ရဲ့လား။ အဝီစိတွင်းရေ ဟုတ်ရဲ့လား။ စစ်ပြီးသားလား။ မြောင်းထဲက ရေလား။ ထွေးခံထဲက ဟာတွေလား ဆိုတာမျိုးတွေ လုပ်မနေနဲ့။ ခေါင်းပေါ်က မီးငြိမ်းအောင်သာ မြန်မြန်လောင်းလိုက်။ ဘာရေဖြစ်ဖြစ် နောက်တော့မှ ရေချိုးပစ်လိုက်။ မသကာ သေးနဲ့ဘဲပန်း ပန်းပေါ့ကွာ မီးငြိမ်းဘို့က ပဓာနမဟုတ်လား။",
"imagelink":"https://i.pinimg.com/736x/42/23/cf/4223cffac330d81846be0885c9b85001.jpg",
"videolink":"",
"notetext":"",
"openlink":""
}

]
