[
#ဧကံသဗျာကရဏ မူရင်းကျမ်း



{
"title":"လျှို့ဝှက်ချက်မဟုတ်တဲ့ အပိုင်းတစ်ခု။",
"subtitle":"ဧကံသဗျာကရဏ",
"sirname":"စရာနိုင်_SRN",
"book":"ဧကံသ သမားတစ်ယောက်ဖြစ်ဖို့ ကျင့်စဉ် ဖြစ်ပါတယ်။

မိမိမွေးနေ့မှ စတင်ရမယ်။ မကိန်းကျတဲ့ ရက်ဖြစ်ရမယ်။ (ကောက်နှုတ်ချက် မှတ်တမ်းပါ။ မပါမနေရတော့ မဟုတ်ပါဘူး။) တရားထိုင်သလိုမျိုး ထိုင်မယ်။ (တရားတော့ မထိုင်ရပါဘူး) ထိုင်နည်းက ညာခြေထောက် အပေါ် ဘယ်ခြေထောက် တင်ထိုင်ပါ။ ဘယ်လက်ပေါ် ညာလက်တင်ပါ။ လက်မ နှစ်ခုကို အဝိုင်းပုံစံ ထိဆက်ထားပါ။ ခါးကိုမတ်မတ်ထိုင်ပါ။ စိတ်ကို ဗလာဖြစ်အောင် လေ့ကျင့်ရပါမယ်။ (တရားထိုင်သလို ထိုင်ရမယ်လို့ပြောတာက ထိုင်ပုံကိုပဲယူတာပါ။) တရားမမှတ်ရပါဘူး။ ဝင်လေ၊ ထွက်လေ မမှတ်ရပါဘူး။ ဘာသာရေးတွေ မပါရပါဘူး။ လုပ်ရမယ့် အချိန်ကို အောက်မှာ ဆက်ရေးထားပါတယ်။ ဘာသာရေးနဲ့ မရော မိပါစေနဲ့တဲ့။ ဗလာစိတ်ဖြစ်အောင် တစ်နေ့ တစ်နာရီ လေ့ကျင့်ရမယ်။ ဘာမှ မရှိတဲ့ စိတ်ဖြစ်အောင် လေ့ကျင့်ရမယ်။ (အာနာပါန လေ့ကျင့် သလိုမဟုတ်ပါ)

ဒီကျင့်နည်းကို ဆရာ မင်းသိင်္ခ ရှိစဉ်က လေ့ကျင့်ပေးခဲ့တယ် ဆိုပါတယ်။ မလိုက်နိုင်ကြလို့ ဖြုတ်ပစ်လိုက်တယ်လို့ ဆိုတယ်။

ဒီအကျင့်ကို ပေါက်မြောက်သူ နှစ်ဦးပဲ မှတ်တမ်း ဝင်တယ်။ တစ်ဦးက ဆရာမင်းသိင်္ခ။ တစ်ဦးက တပည့်ဖြစ်သူ ကိုဘုန်းကြွယ် ဆိုသူလို့ဆိုတယ်။ (ယခုတော့ ရှိပင် ရှိနေနိုင်ပါပြီ)

အဲ့လိုမျိုး စိတ်ကို ဗလာနယ်ထဲပို့ပြီးရင် အောက်ပါ စကားများကို ရွတ်ရမယ်။ တန်းမဖြုတ် လိုက်ရပါဘူး။

အပ်၊ ဆက်၊ ဖြည့်၊ ဝင်၊ ရ၊ ဖန်၊ မိန့်၊ ရှင်၊ မိမိအလိုရှိတဲ့ဆု။ ဒီကိုးမျိုးကို အလိုရှိရာ ရွတ်ဆိုပုံလို့ ခေါ်တယ်။ သမိုင်းကြောင်းကတော့ ရှည်တယ်။ လိုတိုရှင်းပဲ မှတ်တမ်းတင်ထားတယ်။

ဆိုနည်း။

ငါဟာ စကြဝဠာ မနောဓာတ်ကြီးထံမှာ ငါ့ကိုယ်ငါ “အပ်”နှံ ထားလိုက်ပြီ။ ငါနဲ့ စကြဝဠာ မနောဓာတ်ကြီးဟာ “ဆက်”သွယ်မိနေပြီ။ စကြဝဠာ မနောဓာတ်ကြီးက ငါ့ခန္ဓာကိုယ်ထဲကို စကြဝဠာတန်ခိုး သိဒ္ဓိတွေ “ဖြည့်”ဆည်း ပေးနေပြီ။ ငါ့တစ်ကိုယ်လုံးမှာရှိတဲ့ ကလာပ်စည်းတိုင်းကို စကြဝဠာတန်ခိုး သိဒ္ဓိတွေ ဖြတ်သန်း “ဝင်”ရောက် နေပြီ။ ဒါကြောင့် ငါအလိုရှိတာတွေကို “ရ”ယူနိုင်ပြီ။ ငါအလိုရှိတာတွေကို “ဖန်”ဆင်းနိုင်ပြီ။ ငါအလိုရှိတာတွေကို ရအောင် ဖြစ်အောင် အ “မိန့်”ပေးနိုင်ပြီ။ ငါဟာ လူအပေါင်းကို ကယ်တင်နိုင်တဲ့ တန်ခိုးသိဒ္ဓိ“ရှင်”ဖြစ်ပြီ။ (“မနောမယ ဂမ္ဘီရ သိဒ္ဓိတန်ခိုးနဲ့ ပြည့်ဝတဲ့ မနောမယ ဂမ္ဘီရ ဧကံသ ဗျာကရဏ ဗေဒ ဗေဒင်ပညာရှင်ကြီး ဖြစ်ရမယ်။”)

ဟု ရွတ်ဆိုရမည်။

(“၎င်းနေရာမှာ”) အိမ်ပိုင်ရမယ်။ ကားပိုင်ရမယ် စသဖြင့် အစားထိုးရပါမယ်။ ပြထားတဲ့ ဥပမာကတော့ ဧကံသ ပညာရှင်ဖြစ်ချင်လို့ ဆုတောင်းတဲ့ စာသားပါ။ သင်ကိုယ်တိုင် အစားထိုးပါ။ ကိုးခုမြောက် ဆုတောင်း နေရာမှာပါ။

တိုးတိုးလေးနဲ့ ဖြည်းဖြည်းလေးရွတ်ရမယ်။ ည နှစ်နာရီ ထိုးမှာရွတ်ပါ။ ၃၇ ကြိမ် ရွတ်ရမယ်။ ပထမအဆင့် အနေနဲ့ ၄၉ ရက် တိတိ ညနှစ်နာရီ ထိုးတိုင်း ရွတ်ရမယ်။ အရပ်စကားနဲ့တော့ ညနှစ်နာရီ လို့ပြောကြတာပါ။ အမှန်တော့ နံနက်နှစ်နာရီပါ။ ၀၂:ဝဝ နာရီ လို့ ပြောရင် ပိုမှန်တယ်။ အဲဒီအချိန်မှာ ရွတ်ပါ။ ပထမအဆင့် ပြီးရင် ဒုတိယအဆင့်ကိုတက်။ ဒုတိယအဆင့် မှာလည်း ၄၉ ရက် တိတိ ရွတ်ရမယ်။ ညနှစ်နာရီမှာ ရွတ်ရမယ်။ ၃၇ ကြိမ် ရွတ်ရမယ်။ ဒုတိယအဆင့်ပြီးရင် တတိယအဆင့်ကို တက်ပါ။ တတိယအဆင့်မှာလည်း ၄၉ ရက် တိတိရွတ်ရမယ်။ ညနှစ်နာရီမှာ ရွတ်ရမယ်။ ၃၇ ကြိမ် ရွတ်ရမယ်။ တတိယအဆင့် ပြီးရင်တော့ အောင်ပြီ။ စကြဝဠာ မနောဓာတ်ကြီးနဲ့ အဆက်အသွယ်ရပြီး မနောမယ ဂမ္ဘီရသိဒ္ဓိတန်ခိုး တွေကို ရလိမ့်မယ်။ ပထမအဆင့်ပြီး ၅ ရက်ပဲနားပြီး ဒုတိယအဆင့်ကို တက်ရမယ်။ ဒုတိယအဆင့်ပြီးရင် ဆယ်ရက်ဘဲနားပြီး တတိယအဆင့်ကို တက်ရမယ်။

ပြည့်တဲ့ရက်မှ နောက် တစ်နှစ်ကြာရင် တစ်ကြိမ် ပြန်ဝင်ပေးသင့်ပါတယ်။ နှစ်တိုင်း တစ်ကြိမ်လောက်နဲ့ အရောင်ပြန်တင်ရပါတယ်။

တက်နိုင်ရင် ဘာသာရေးပါ တွဲလုပ်သင့်ပါတယ်။ အဓိဌာန်တွေနဲ့၊ သမာဓိတွေနဲ့၊ သီလတွေနဲ့ ပေါင်းစပ်ရင် ပိုစွမ်းတယ်လို့ မှတ်တမ်း ပြုထားပါတယ်။

ဧကံသရဲ့ အဓိဌာန်နဲ့ ဆုတောင်းတွေ သိပြီ လုပ်နေပြီဆိုရင် ဟောလို့တော့ မရသေးပါဘူး။ ဟောဖို့လည်း အဆင်မသင့်သေးပါဘူး။

ဒီအဆင့်ကို ကျော်ပြီး ဟောနည်းဆီ တန်းသွားကြသူတွေ ရှိပါတယ်။ သွားတော့ရော ဘာဖြစ်လဲ မေးရင် ရိုးရိုး ဧကံသ ပညာရှင်ပဲ ဖြစ်ပါတယ်။ ကြက်တူရွေးစာအံ အဆင့်ပဲ တက်သူလို့ ပြောပါတယ်။

သွေးထွက်အောင် မှန်ဖို့ အထက်ပါကျင့်စဉ်နဲ့မှ ရပါမယ်လို့ ဆိုထားတယ်။ ဖျောက်ထားတဲ့ ယခုကျင့်စဉ်ကို ဆရာဝင်းဇော်(သစ်တော) ဆရာကြီး မင်းသိင်္ခ ညီဖြစ်သူမှ ပြန်လည် တင်ပြပေးထားခြင်း ဖြစ်ပါတယ်။

ဒါ့ကြောင့် လျှို့ဝှက်ချက် မဟုတ်ပေမယ့် တပည့်များ မလိုက်နာနိုင်လို့ ဖျောက်ထားတဲ့ ကျင့်စဉ်ကို ‌မှတ်တမ်းပြုလိုက်ပါတယ်။

စရာနိုင်_SRN။",
"imagelink":"https://i.pinimg.com/736x/fb/8c/c5/fb8cc568ae7288c733b4ceb8db759023.jpg",
"videolink":"",
"notetext":"",
"openlink":""
},
{
"title":"ဆရာကြီးမင်းသိင်္ခ၏ ဆောင်ပုဒ်များထဲမှ",
"subtitle":"ဧကံသဗျာကရဏ",
"sirname":"စရာနိုင်_SRN",
"book":"ဧကံသဗျာကရဏ ဗေဒင်ပညာရှင်တို့၏ အဘိဓမ္မာ။

၁။ ဗေဒင်မှန်ခြင်းသည် ခက်ခဲသော တွက်ကိန်းများနှင့် ဗေဒင်ကျမ်းစာအုပ်များ၏ အပြင်ဘက်၌သာ ရှိသည်။

၂။ ဗေဒင်မှန်ခြင်းသည် ရှည်လျားခက်ခဲသော တွက်ကိန်းများနှင့် ကျမ်းစာအုပ်ပေါ်မှ မှီတွယ်၍နေခြင်း မဟုတ်ပေ။

၃။ ဗေဒင်မှန်ခြင်းသည် ဟောသူ၏ စိတ်နှလုံးမှ တိုက်ရိုက်ထိုးဖောက် ထွက်ပေါ်လာ ခြင်းသာ ဖြစ်သည်။

၄။ ဗေဒင်မှန်ခြင်းသည် ဗေဒင်ဟူသော အရာ၏ ပင်ကိုယ်သဘာဝနှင့် ဗေဒင်ဟောသူ၏ ပင်ကိုသဘာဝကို ရှူမြင်သဘော ပေါက်ခြင်းသာ လျှင်ဖြစ်၏။
(မင်းသိင်္ခ)

ဧကံသဗျာကရဏ မှာတမ်း။

အလွန်အင်မတန် လွယ်ကူသည့် မိမိကိုယ်ပိုင်တွက်နည်း ဟောနည်းကလေးကို မြတ်နိုးပါ။ အခြားခြားသော ဗေဒင်နိယာမများ၊ အဆိုအမိန့်များ၊ တွက်ချက်ရခက်သော ကိန်းကြီးခန်းကြီးများ၊ ကျမ်းကြီး ပေကြီးများအတွင်း၌ သင်၏ ဗေဒင်ဆရာ ဘဝကို အကျဉ်းချမထားပါနှင့် (အစဉ် လွတ်မြောက်နေပါစေ၊ မိမိရရှိထားသော လွယ်ကူသည့်နည်း၊ ဟောနည်းကလေးများသာ အမှန်ဖြစ်သည်ဟု ခိုင်ခိုင်မာမာ ယူဆထားပါ။)

အို . . . . . ချစ်စွာသော မိတ်ဆွေ

အဟော မှန်ခြင်းကို သင်သည် နှောင်ဖွဲ့၍ မထားနိုင်၊ ထားရန်လည်း နေရာမရှိ၊ သင်မမွေးဖွားမီကပင် ထိုအရာသည် ရှိခဲ့ပြီးဖြစ်၏။ အဟော မှန်ခြင်းသည် ရှည်လျားရှုပ်ထွေးသော တွက်ကိန်းများ၌လည်း မရှိ၊ ညီကိန်း၊ ကောက်ကိန်းများ၌မရှိ၊ ဂြိုဟ်သွားပြက္ခဒိန်များ၌လည်း မရှိ၊

အို . . . . . ချစ်စွာသော ဧကံသမိတ်ဆွေ

ရှုပ်ထွေးသော တွက်ကိန်းများကို အသုံးပြုမှ ဗေဒင်ကို မှန်အောင် ဟောနိုင်မည်ဟူသော အယူအဆတို့ကို “အတွက် ” ဆရာ များထံ၌လည်းကောင်း၊ မည်သည့် ကိန်းကိုမျှ အသုံးမပြုဘဲ ပါးစပ်ထဲ၌ တွေ့ကရာ လျှောက်ပြောလျှင်လည်း မှန်ပါသည်ဆိုသည့် အယူအဆ “တွက်ကိန်းမဲ့” ဆရာ များထံ၌လည်းကောင်း အကြင်နာမဲ့စွာ ထားပစ်ခဲ့ပါ။

သင်က မိမိနားလည်ထားသော လွယ်ကူသည့် တွက်ကိန်း ဟောကိန်းနှင့် အတွေ့အကြုံ အစုအပုံထဲမှ ဗေဒင်မှန်ရခြင်း၏ ရတနာကို မြတ်နိုးစွာ သိမ်းဆည်းထားပါလော့။ 
(မင်းသိင်္ခ)

ငြင်းခုန်ခြင်း။

ဒီမှာမိတ်ဆွေ လောကကြီးမှာ ငြင်းခုန်စရာ ရယ်လို့ ဘာမှမရှိဘူး။ လိုက်လျော ညီညွတ်ဖို့ပဲလိုတယ်။ အမှန်နဲ့အမှားဆိုတာလဲ (၂) ခု မဟုတ်ဘူး။ တစ်ခုတည်းသော အရာရဲ့ ဟိုဘက်ဒီဘက် မျက်နှာစာတွေဖြစ်တယ်။ အကောင်းအဆိုး အမာအပျော့၊ အမြင့်အနိမ့်၊ အလှအပနဲ့ အကျည်းတန်တဲ့အရာ ရယ်လို့ (၂)ခုလုပ်ပြီး ပြောနေကြပေမယ့် အမှန်တကယ်က (၂) ခုမဟုတ်ဘူး။ တစ်ခုတည်းရဲ့အခြေအနေ မတူမှုတွေ ဖြစ်တယ်။ အပူအားတိုင်းတဲ့ ပြဒါးတိုင်ကို တွေ့ဖူးတယ် မဟုတ်လား၊ အပူတိုင်းတဲ့ ပြဒါးတိုင်ကတစ်ခု၊ အအေးတိုင်းတဲ့ ပြဒါးတိုင် တစ်ခုဆိုပြီး (၂) ခု ဆောင်ထားရတာမျိုး မဟုတ်ဘူး။ ဒီပြဒါးတိုင် တစ်ခုထဲကပဲ အပူကိုပြတယ်၊ ဒီတစ်ခုထဲကပဲ အအေး ကိုပြတယ်။ ဒါကြောင့် လှတယ်လို့ ပြော တဲ့လူကို အကျည်းတန်တဲ့ဘက်က ငြင်းခုန်ရန် အကြောင်းမရှိပါဘူး။ မြင့်တယ်လို့ ပြောတဲ့လူကို နိမ့်တဲ့ဘက်က ငြင်းဖို့လဲ မရှိပါဘူး။ ဒီအရာ တွေဟာ တကယ်ရှိတဲ့အရာ တွေမဟုတ်ဘူး။ နှိုင်းဆမှုနဲ့ ပြောနေတာ။ သင့်ကို ဧကံသသ ဗေဒင်သင်ပေးလိုက်တာဟာ ငြင်းခုန်ဖို့ မဟုတ်ဘူး။ ကြိုက်တဲ့လူက ချီးမွမ်းလိမ့်မယ်။ မကြိုက်တဲ့လူက ကဲ့ရဲ့လိမ့်မယ်။ ချီးမွမ်းတဲ့လူရော ကဲ့ရဲ့တဲ့လူရော (၂) ယောက်စလုံးမှားတယ်။ အဲဒီအရာ (၂) ခုနဲ့ လွတ်အောင်နေပြီး ဧကံသကို ပီပီသသ အသုံးချစမ်းပါ။ ဘာဖြစ်လို့ ငြင်းနေရမှာလဲ။
(မင်းသိင်္ခ)",
"imagelink":"https://i.pinimg.com/736x/93/f7/f3/93f7f39d52e137dcb439a4918dd6c183.jpg",
"videolink":"",
"notetext":"",
"openlink":""
},
{
"title":"နိဒါန်း",
"subtitle":"ဧကံသဗျာကရဏ",
"sirname":"စရာနိုင်_SRN",
"book":"ယခုကျမ်းသည် ဆရာကြီး မင်းသိင်္ခ၏ မူရင်းကျမ်း ဖြစ်ပါတယ်။ ဒီကျမ်းကို ပြုစုထားသူနှင့် ထုတ်ဝေခွင့် မရခဲ့တဲ့ကျမ်းတစ်ခုဖြစ်ပါတယ်။ ဆရာကြီး မရှိတော့မှ ညီဖြစ်သူ ဆရာဝင်းဇော်(သစ်တော) မှ ထုတ်ဝေခဲ့ပါတယ်။ ငွေကြေးတက်နိုင်သူများက မူရင်းစာအုပ်ကို ဝယ်ယူလေ့လာခြင်းဖြင့် ကုသိုလ်ယူကြပါ။

ယခုဖေါ်ပြပါ အကြောင်းအရာများသည် မူရင်းစာအုပ်မှဖြစ်ပြီး ဖေါ်ပြသွားမယ့် ကြားထဲက ဖြစ်ရပ်တစ်ချို့သည် ‌စရာနိုင်_SRN သုတေသနပြုထားချက်များ တခါတလေ ပါဝင်နိုင်ပါတယ်။

မူရင်းသာ အများဆုံး မှတ်တမ်းပြုထားပါတယ်။ ဆရာမင်းသိင်္ခ စကားအရ မထိန်မချန် ချပြထားတယ်လို့ ဆိုပါတယ်။ ဘာပညာရပ်လည်းဆိုတော့ ဗေဒင်ပညာရပ်ပါ။ မှန်သလားဆိုတော့ မှန်ချက်က ကန်းကုန်လို့ ဆိုပါတယ်။ ဘာတွေကျက်မှတ် ရမလဲဆိုတော့ ဘာမှ များများစားစား မကျက်မှတ်ရပါ။ လေ့ကျင့်ဖို့ပဲ လိုပါတယ်တဲ့။

ထူးဆန်းတဲ့ သူရဲ့ လေ့လာအားထုတ်မှု ပညာရပ် တစ်ခုလို့ မူရင်းဆရာ မင်းသိင်္ခက အာမခံ ခဲ့ပါတယ်။ ဒီပညာရပ်ဟာ တရုတ်ပြည်က ပညာရပ်ကို အခြေခံထားပြီး အနောက်တိုင်း ပညာကော ပါဝင်ပါတယ်တဲ့။ သို့သော် တစ်ခုနဲ့မှ မတူပဲ သူကိုယ်ပိုင်နည်း ဖြစ်ကြောင်း ဖွင့်ဟထားပါတယ်။

ဆိုလိုသည်မှာ မြစ်ဖျားခံရာ၊ ပေါက်ဖွားရာတွေ ဖခင်၊ အဖိုးတွေ ရှိပေမယ့် ယခု မိတ်ဆွေလက်ထဲ ရောက်နေတဲ့ ပညာရပ်ကတော့ ရောသမမြန်မာမှု ဆရာကြီး မင်းသိင်္ခရဲ့ မူပိုင်တီထွင်ထားတဲ့ ပညာရပ်ကြီးပဲ ဖြစ်ပါတယ်။

မြန်မာပြည်မှာ ပထမဆုံး ပေါ်ပေါက်လာသော ဗေဒင်မဟုတ်တဲ့ ဗေဒင်ပညာရပ်တစ်ခု ဖြစ်ပါတယ်။ ကျွန်ုပ် စရာနိုင်_SRN လည်း သုတေသန ပြုဆဲမို့ ဘာမှ မသိသေးပါဘူးလို့ ဝန်ခံထားပါရစေ။

မည်သို့ဆိုစေ လေ့လာ စမ်းသပ် သုတေသနပြုရမှာက ကျွန်ုပ် အလုပ်မို့ ဆက်လက်ပြီး ပညာရပ်ကြီးကို လေ့လာလိုက်ကြပါစို့။

ထွက်ထားသမျှတွေထဲမှ လေ့လာပြီးသားများနဲ့ ပေါင်းစပ်ကာ ဧကံသဗျာကရဏ ပညာရပ်ကြီးကို မှတ်တမ်းပြုထားမိပါတယ်။

အသုံးဝင်သူ မည်သူမဆို လေ့လာနိုင်စေရန် ရည်သန်ပြီး စေတနာထား စုစည်းထားရခြင်း ဖြစ်ပါကြောင်း။


စရာနိုင်_SRN။",
"imagelink":"https://i.pinimg.com/736x/08/50/f9/0850f906c09eada9b1d159ccc36684b2.jpg",
"videolink":"",
"notetext":"",
"openlink":""
}

]
