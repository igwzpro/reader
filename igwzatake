[

{
"title":"လက်တွေ့စနည်းကောက်ခြင်း",
"subtitle":"ဖြစ်ရပ် (၁)",
"sirname":"снежинка",
"book":"စနည်းပညာကို စတင်စမ်းသည့်နေ့တွင် ကျွနုပ်အိမ်ရှင်မ မဟေသီက ပညာစ စမ်းသည်။

စမ်းသပ်ပုံမှာ။ ။ ဒီပညာတွေတကယ်ရှိရင် ကဲ အခုညမှာ အဒေါ်ဖြစ်သူ ဖုန်းဆက်မဆက် ဖြေနိုင်လား။

စနည်းကောက်ပ‌ံုမှာ။ ။ ပတ်ဝန်းကျင်က အသံများကို တစ်ခဏမျှ နားစွင့်နေမိသည်။ ပထမဆုံး အတွေ့အကြုံမို့လား မသိပါ။ ဘယ်အသံကို ယူရမည်မှန်း ကျွန်ုပ်မသိပေ။ ပညာရပ်ကို ချစ်လို့သာ လက်ခံလို့သာ အကဲစမ်းခံရလို့သာ စတင်ခြင်းဖြစ်သည်။

နားစွင့်နေရင်း ကျွန်ုပ်သမီးမှ သီချင်းဖွင့်လေသည်။ သီးချင်းသည် မထူးဆန်းပါ။ သို့ပေသည့် နိမိတ်ကောင်းပါသည်။ ဣဌဘက်ကို ပါသည်။

သီချင်းအသံမှာ။ ။ yes i do. yes i do.

စသဖြင့် အသံကိုကြားလိုက်ရပါသည်။

ကောက်ယူပုံမှာ။ ။ အေး ငါလုပ်မယ် စသဖြင့် တိုက်ရိုက်ပြန်ဆိုလိုက်သည်။

အဖြေပေးလိုက်ပုံမှာ။ ။ ဖုန်းဆက်လာလိမ့်မယ်။ မယုံစောင့်နေလို့ ပြန်ဖြေလိုက်သည်။

လက်တွေ့ဖြစ်ရပ်မှာ။ ။ ည ၁၀ နာရီထိုးသွားပါသည်။ အဒေါ်ဖြစ်သူ ဖုန်းမဆက်လာပါ။ ကျွန်ုပ် မဟေသီက သူ နိုင်ပြီလို့ တရေးနိုး ထပြောလေသည်။ ကျွန်ုပ်လည်း ငါရဲ့ အယူအဆ လိုနေသေးတာ နေမယ်လို့ တွေးလိုက်ပြီး အေးပါ မင်းနိုင်လောက်ပါပြီလို့ မတင်မကျ ပြောလိုက်မိသည်။

ည ၁၀ နာရီ ၁၅ မိနစ်မှာ ဖုန်းက တုန်ခါလာသည်။ အိပ်ချင်သယောင်က‌ေန ထကြည့်လိုက်သည်။ ဝင်လာတဲ့ဖုန်းသည် အဒေါ်ဖြစ်နေသည်။ လက်ခံ စကားပြောဖို့ စပီကာဖွင့်လိုက်ချိန်တွင် “ငါလည်း နင်တို့အိပ်ပြီ ထင်လို့ မဆက်ဘူး နေတာပဲ အရေးကြီးလို့ ပြောလိုက်ပါမယ် ဆိုပြီး ဆက်လိုက်တာ အိပ်နေကြပြီလား”

ကျွန်ုပ် နိုင်လေပြီ။ ဝမ်းသာလွန်းလို့ အဖြေတောင် မပေးနိုင်။

အစ ပထမဆုံး စနည်း အောင်မြင်လေသည်။",
"imagelink":"https://i.pinimg.com/736x/c4/80/84/c4808456fb217ebb700211c5c94cbca8.jpg",
"videolink":"",
"notetext":"",
"openlink":""
}
]