[


{
"title":"လက်တွေ့စနည်း ကောက်ခြင်းများ",
"subtitle":"ဖြစ်ရပ် (၃)",
"sirname":"снежинка",
"book":"ဆရာကြီး သီရံပျံချီ ဦးဘသိန်းက မှာကြားထားသည်။ သွားသတိ လာသတိ အမြဲရှိနေရင် နိမိတ်တွေ စနည်းတွေ တွေ့တက်တယ်။ သတိမူရင် မြူတောင်မြင်တယ် ဆိုတယ်။

ကျွန်ုပ်လည်း အားကျရုံကလွဲပြီး လေ့ကျင့်နေတာပါပဲ။ မထူးမခြားက များလာတော့ စိတ်‌ဓာတ်တွေ ကျပါတယ်လို့ ဖွင့်ပြောချင်ပေမယ့် မဖြစ်နိုင်ပါဘူး။

စမ်းကြည့်တာတော့ အကျိုးမယုတ်ပါဘူး။ တွေးခေါ်မှုတောင် ရင့်သန်သေးတာပဲလို့ ‌ဖြေသိမ့်ရင်း ဘာထူးလဲ ဘာမြင်မလဲ ဘာကြားမလဲနဲ့ လျှောက်လာခဲ့တယ်။

စနည်းဖြစ်ပေါ်ပုံမှာ။ ။ “နင့်သူဌေးက ကပ်လိုက်တာ လစာတိုးတာတောင် တစ်သောင်းတည်းလား။”

နောက်တစ်ယောက်ပြောတယ် “နင့် ဝေ့မန်းနီးမှာ ငွေဝင်နေပါလား နင်မသိဘူးလား”

ကျွန်ုပ် မှတ်သားသွားပြီး ဆက်လျှောက်နေတယ်။ မိမိသွားရမယ့် အလုပ်နေရာ မရောက်သေးပေ။ တောင်းခိုင်းလိုက်တဲ့ ပိုက်ဆံကို တောင်းရဖို့ သွားနေရပါတယ်။

ရောက်ပြီ ဆိုရုံရှိသေး ‌‌အရောင်းစာရေးမက ဘာလိုလဲ ဘာရှာလဲ မေးလာလို့ မရှာပါဘူး။ ဘောက်ချာ လာသိမ်းတာလို့ ဖြေလိုက်စဉ်...

အမေးဖြစ်လာပုံ။ ။ ခဏစောင့် ဦးလေး။ သူဌေးနဲ့ ဝန်ထမ်း တစ်ယောက် အလျော်အစား ရှင်းနေကြလို့ ထိုင်ပါဦးတဲ့။ ဆက်ပြောတယ်။ ဘယ်လောက်တောင် လျော်ရမလဲ မသိပါဘူး။ အဲ့ဟာမကတော့ ရက်ကမမှန် ဈေးက မသိနဲ့ မလွယ်ပါဘူးတဲ့။

အဖြေဖြစ်ပုံ။ ။ မပူပါနဲ့ ကလေးမရယ် သူလျော်ရ တစ်သောင်းပေါ့။ လျော်ချင်မှလည်း လျော်ရမပေါ့လို့ အားပေးလိုက်ပါတယ်။

ဖြစ်ရပ်အဖြေက။ ။ လျော်လိုက်ရတယ် ဦးလေးရေ။ တစ်သောင်းတောင်။ ဦးလေးက ဘယ်လို သိတာလဲ။ သမီးတို့ သူဌေးက ကပ်စေးကြီး။ ခုလိုလျော်လိုက်ရတော့ လစာလျော့သွား ရတာပေါ့တဲ့။

အေး ဟုတ်တော့ဟုတ်ပါတယ်။ ညနေ ရောက်ရင် မလျော်ရတော့ဘူးလို့ နင်တို့ သူဌေး ပြောပါလိမ့်မယ်။ အလုပ်ကို ကြိုးစားလုပ်။ စိတ်ဝင်တစားလုပ်၊ ကိုယ့်ဥစ္စာလို သဘောထား အစစ အရာရာ အောင်မြင်မှာပါလို့ ပြောခဲ့ပြီး ကျွန်ုပ်ရစရာရှိတာများ ယူ၍ ပြန်ခဲ့လိုက်သည်။",
"imagelink":"https://i.pinimg.com/736x/6d/dc/c4/6ddcc4c7b512c2cb14d7765d19b067fd.jpg",
"videolink":"",
"notetext":"",
"openlink":""
},
{
"title":"လက်တွေ့စနည်း ကောက်ခြင်းများ",
"subtitle":"ဖြစ်ရပ် (၂)",
"sirname":"снежинка",
"book":"ကျွန်ုပ် ထိုင်နေသော စားသောက်နေတဲ့ဆိုင်ထဲသို့ လူတစ်ယောက်‌ ရောက်လာသည်။ သူ့အား ကျွန်ုပ်မသိ။ သူက စတင်နှုတ်ဆက်လေသည်။ “ဆရာ စားလို့ပြီးသွားပြီလား။”

ကျွန်ုပ်လည်း လူမှုရေးအရ ဟုတ်ကဲ့ စားပြီးပါပြီ ဖြေလိုက်မိသည်။

ကျွန်ုပ်က မိမိ အင်္ဂဝိဇ္ဇာပညာ နိမိတ်ပညာတွေ အလွတ်ကျက်သင့်တာများ ကျက်ရန် မှတ်သင့်တာများ မှတ်ရန် ဖတ်နေစဉ် နားထဲ အသံတစ်ခု ဝင်လာသည်။

စနည်းဖြစ်ပေါ်လာပုံ။ ။ တစ်ခြား စားပွဲမှ အသံဖြစ်သည်။ “နဂါးတက်တူးထိုးထားတာ အရောင်မပေါ်ဘူးကွာ။”

ထိုစကားသံကို မှတ်သလိုလို မဆိုင်သလို နေလိုက်မိသည်။

မေးခွန်း မေးခံရခြင်း။ ။ “ဆရာ ကျွန်တော့် ဘာနေ့သားလဲ သိလား” စောနက လူက ထမေးသည်။ ကျွန်ုပ် အံ့ဩသွားသည်။ ကိုယ်နဲ့မသိပဲ ဘာတုန်းဟလို့ တွေးနေရင်း စောနက အသံကို ဖြေလိုက်သည်။ ရမ်းသမ်းကာ “စနေသားကြီးရယ် ကျွန်တော့်ကို သိလို့လား။”

ရလဒ်။ ။ သိတာပေါ့ ဆရာ့ကို။ ဆရာက ဘယ်တော့မှ အစွယ်မပြတဲ့ ဆရာလေ။ ကျွန်တော် ဆရာ့အကြောင်း သိပ်တာပေါ့။ အခုလည်းပညာစမ်းတာ မဟုတ်ပါဘူး။ ကျွန်တော့် အမည် နိုင်လင်း စနေသားပါ။ မှန်လိုက်တာ ဆရာက ဆရာပါပဲ။

ထိုသို့ပြောပြီး ကျွန်တော် စားထားသမျှ ‌စရိတ်ခံသွားလေတော့သည်။",
"imagelink":"https://i.pinimg.com/736x/64/3f/21/643f21d767b37dc7410add209b7c9fcf.jpg",
"videolink":"",
"notetext":"",
"openlink":""
},
{
"title":"လက်တွေ့စနည်း ကောက်ခြင်းများ",
"subtitle":"ဖြစ်ရပ် (၁)",
"sirname":"снежинка",
"book":"စနည်းပညာကို စတင်စမ်းသည့်နေ့တွင် အိမ်ရှင်မ မဟေသီက ပညာစ စမ်းသည်။

စမ်းသပ်ပုံမှာ။ ။ ဒီပညာတွေတကယ်ရှိရင် ကဲ အခုညမှာ အဒေါ်ဖြစ်သူ ဖုန်းဆက်မဆက် ဖြေနိုင်လား။

စနည်းကောက်ပုံမှာ။ ။ ပတ်ဝန်းကျင်က အသံများကို တစ်ခဏမျှ နားစွင့်နေမိသည်။ ပထမဆုံး အတွေ့အကြုံမို့လား မသိပါ။ ဘယ်အသံကို ယူရမည်မှန်း ကျွန်ုပ်မသိပေ။ ပညာရပ်ကို ချစ်လို့သာ လက်ခံလို့သာ အကဲစမ်းခံရလို့သာ စတင်ခြင်းဖြစ်သည်။

နားစွင့်နေရင်း ကျွန်ုပ်သမီးမှ သီချင်းဖွင့်လေသည်။ သီးချင်းသည် မထူးဆန်းပါ။ သို့ပေသည့် နိမိတ်ကောင်းပါသည်။ ဣဌဘက်ကို ပါသည်။

သီချင်းအသံမှာ။ ။ yes i do. yes i do. စသဖြင့် အသံကိုကြားလိုက်ရပါသည်။

ကောက်ယူပုံမှာ။ ။ အေး ငါလုပ်မယ် စသဖြင့် တိုက်ရိုက်ပြန်ဆိုလိုက်သည်။

အဖြေပေးလိုက်ပုံမှာ။ ။ ဖုန်းဆက်လာလိမ့်မယ်။ မယုံစောင့်နေလို့ ပြန်ဖြေလိုက်သည်။

လက်တွေ့ဖြစ်ရပ်မှာ။ ။ ည ၁၀ နာရီထိုးသွားပါသည်။ အဒေါ်ဖြစ်သူ ဖုန်းမဆက်လာပါ။ ကျွန်ုပ် မဟေသီက သူ နိုင်ပြီလို့ တရေးနိုး ထပြောလေသည်။ ကျွန်ုပ်လည်း ငါရဲ့ အယူအဆ လိုနေသေးတာ နေမယ်လို့ တွေးလိုက်ပြီး “အေးပါ မင်းနိုင်လောက်ပါပြီ”လို့ မတင်မကျ ပြောလိုက်မိသည်။

ည ၁၀ နာရီ ၁၅ မိနစ်မှာ ဖုန်းကတုန်ခါလာသည်။ အိပ်ချင်သလိုလိုကနေ ထကြည့်လိုက်သည်။ ဝင်လာတဲ့ဖုန်းသည် အဒေါ်ဖြစ်နေသည်။ လက်ခံ စကားပြောဖို့ စပီကာဖွင့်လိုက်ချိန်တွင် “ငါလည်း နင်တို့အိပ်ပြီထင်လို့ မဆက်ဘူးနေတာပဲ အရေးကြီးလို့ ပြောလိုက်ပါမယ်ဆိုပြီး ဆက်လိုက်တာ အိပ်နေကြပြီလား”

ကျွန်ုပ် နိုင်လေပြီ။ ဝမ်းသာလွန်းလို့ အဖြေတောင် မပေးနိုင်။

အစ ပထမဆုံး စနည်း အောင်မြင်လေသည်။",
"imagelink":"https://i.pinimg.com/736x/c4/80/84/c4808456fb217ebb700211c5c94cbca8.jpg",
"videolink":"",
"notetext":"",
"openlink":""
}
]