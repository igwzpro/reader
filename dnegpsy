{




"19":"“ အကောင်းတွေချည်း ဖြစ်တော့မယ်။ ”

ဒီအချိန်ပိုင်းမှာ သင်ဟာ လက်ရှိအဆင့်ထက် အဆမတန် မြင့် တက်သွားမည်။ ပျော်စရာအကောင်းဆုံး၊ စိတ်ဝင်စားစရာ အကောင်းဆုံး အချိန်ကို ရောက်ပြီ။

တစ်သက်လုံး နလန် မထူနိုင်အောင် ဖြစ်နေ စမ်းပါစေ။ ကုန်းကောက်စရာ မရှိလောက်အောင် မွဲချင်တိုင်း မွဲနေစမ်းပါစေ။ အခု အခါမှာတော့ မျက်လှည့် ပြလိုက်သလို ဖြတ်ကနဲ ပြောင်းပြီး “ဂွပ်ကနဲ” ကောင်းစားတဲ့ အချိန်ကို ရောက်သွားပြီ။

“ရတနာပုံဆိုက်တယ်” “စိုင်ကော်လို့ ချုံပေါ်ရောက် တယ်” ဆိုတဲ့ကိန်းမျိုးဟာ ဒီလိုအချိန်မျိုးကို ခေါ်တာဖြစ်တယ်။ နှိမ်ချင်တဲ့ လူတွေက ဘယ်လောက်ပဲ နှိမ်ထားနှိမ်ထား ကံတရားကတော့ မျက်နှာသာ ပေးပြီ။ အားလုံးက လက်ပိုက်ပြီး ကြည့်နေရတော့မည်။

မနာလိုတဲ့ လူများ ရှိရင်တော့ သူတို့အနေနဲ့ “လဲပြီး” သေရုံကလွဲလို့ ဘာမှ မတတ် နိုင်ကြတော့ဘူး။ ရှုံးနိမ့်တုန်းက ခံထားတာတွေ၊ ပေဖြစ်တုန်းက အထု ခံထားရတာတွေ၊ ခုတော့ အနိုင်ရပြီ။ ပေ မဟုတ်တော့ဘူး။ တူ ဖြစ်သွားပြီး။ စိတ်ကြိုက်သာထုပေတော့။ ဒီအချိန်ဟာ အတော့ကိုကောင်း နေပြီလို့ နားလည်ပါ။",

"18":"“ စိတ်မချမ်းသာ စရာတွေ လာတော့မယ်။ ”

ဒီအချိန်မှာ အလွန့်ကို ရန်များတဲ့ အချိန်ပဲ။ သွေးထွက်သံယို အထိ ဖြစ်တတ်တယ်။ မီးဘေး တွေ့တတ်တယ်။ ရေဘေး၊ မုန်တိုင်းဘေး၊ ပြင်းထန်တဲ့ ပေါက်ကွဲမှုဘေး စတဲ့ ကံတရားက လွှတ်လိုက်တဲ့ အန္တရာယ်တွေ။

ပြီးတော့ လူလိမ်ခံရခြင်း၊ မတော်မတရား ပြောခံရခြင်း စတဲ့ လူမှုဆက်ဆံရေး အန္တရာယ်တွေပါ ကြုံတွေ့ ရတတ်တယ်။

ဘယ်အလုပ်မျိုးကို ဘယ်လောက် ကောင်းအောင်ပဲ လုပ်လုပ်၊ ဘယ်လောက်ပဲ စေတနာထားထား အရာထင်မှာ မဟုတ်ပါဘူး။

စိတ်အိုက်စရာတွေ၊ စိတ်မချမ်းမြေ့စရာတွေ၊ အားလုံးရောက် လာလိမ့်မယ်။ အံကြိတ်ပြီးသာ ခံပေတော့။

ကျန်းမာရေးလည်း အလွန့်ကို ညံ့ပါတယ်။ ရှိတာတွေ ဆုံးရှုံး လက်လွတ် သွားရတဲ့အဖြစ်နဲ့ ကြုံတွေ့တတ်ပါတယ်။

သူတစ်ပါး မကောင်းပြောတာ၊ မတရား ပြောတာမျိုးတွေ ခံရမယ့် အချိန်ပါပဲ။ ငွေကြေးဆုံးပါး တတ်တယ်။ ကျိန်းသေရမယ့် ငွေတွေ လွဲသွားတတ်တယ်။ ဘယ်လောက်ပဲ ကောင်းအောင် လုပ်ထားလုပ်ထား အကောင်း အပြောမခံရတာ ဒီအချိန်မျိုးပဲ။",

"17":"“ အောင်မြင်တော့မယ် မပူနဲ့တော့။ ”

သင်ဟာ ဒီအချိန်မှာ ဘာကိုမှ ပူစရာ မလိုတော့ပါ။ ရှေ့ရေးအတွက် ပူစရာ လုံးဝမလိုတော့တဲ့ အချိန်ပါဘဲ။ “ငါ ဖြစ်ချင် တာတွေ ဖြစ်ရပြီဟေ့ . . .” လို့ လောကကြီးကို ကြွေးကြော်လိုက် စမ်းပါ။

ငြိမ်းချမ်းခြင်းနဲ့ တရားဓမ္မကို လိုချင်သလား။ တန်ခိုး ဩဇာရှိခြင်းနဲ့ ရာထူးဌာနန္တရကို လိုချင်သလား။ ဘာကိုပဲ လိုချင် လိုချင် မုချရရှိလိမ့်မယ့် အချိန်ကို ရောက်လာပါပြီ။ စီးပွား ဥစ္စာတွေ တိုးတက်လိမ့်မယ်။

အခြေအနေတွေ တမဟုတ်ခြင်း မြင့်တက်သွား မယ်။ အံ့ဩလောက်အောင် ကောင်းစားမယ့် အချိန်ကို ရောက်ပြီ။ ဘယ်လို ပြဿနာမျိုးတွေပဲ တွေ့တွေ့ ကိုယ်ကတောင် ဖြေရှင်းဖို့ မလိုဘူး။ သူ့အလိုလို ပြီးသွားမယ်။

ဒါ့ကြောင့် လုပ်ငန်းတွေကို အရှိန်အဟုန်နဲ့ တိုးချဲ့ပါ။ အဆက် အသွယ်သစ်တွေ ရှာပါ။ သင်ရည်ရွယ် ထားသမျှ လုပ်ဖြစ်အောင် လုပ်လိုက်စမ်းပါ။ ကံတရားဟာ သင့်ဘက်မှာ ရာနှုန်းပြည့် ရှိနေပါပြီ။ အဘက်ဘက်က တိုးတက် လာပါတော့မယ်။",

"16":"“ ဘဝပျက်ပြီ မှတ်လိုက်တော့။ ”

ရှေးဆရာကြီးတွေက ဤအချိန် ဤအခါမျိုးကို “မိုးကြိုး ပစ်ခံရသော ရဲတိုက်ကြီး” ဆိုပြီး ကြောက်မက် ဖွယ်ရာကောင်းသော အမည်ဖြင့် တင်စားခေါ်ဝေါ်လေ့ ရှိကြပါတယ်။ ကျွန်ုပ် အနေနဲ့ကတော့ စိတ်မကောင်းစရာတွေ၊ အားပျက် စရာတွေကို ကြိုတင်ပြီး မပြောချင်ပါဘူး။

ဒါပေမယ့် မကောင်းတာတွေ ကို မကောင်းဘူးလို့ပြောမှ သစ္စာစကား ဖြစ်လိမ့်မယ်။ အထူးသတိထားပါ။ စိတ်ညစ်စရာတွေ တစ်ခုပြီး တစ်ခု လာပါလိမ့်မယ်။ ဘုရင့် မကိုဋ်တစ်ခုလုံး ဆန်ဆေးပလုံး ဖြစ်သွားရတယ်ဆိုတာမျိုးဟာ ဒီလို အချိန်အခါမျိုးပဲ။

ဒါပေမယ့် အားမလျှော့စေချင်ဘူး။ လူ့ဘဝဆိုတာ စိတ်ညစ် စရာတွေကို ခါးစည်းခံပြီး ပျော်မွေ့စရာတွေနဲ့ တွေ့တဲ့အခါမှာ ယစ်မူး မေ့လျော့ပစ်ရတာမျိုး မဟုတ်လား။ အတိတ်က တင်ရှိခဲ့တဲ့ သဘောထားလိုက်ပါ။

မမျှော်လင့်ဘဲ တရားခံဖြစ်သွားတတ်တယ်။ ရုတ်တရက် ကျန်းမာရေး ညံ့ပြီး ဆေးရုံ ရောက်သွားတတ်တယ်။ နောက်မှာ ဖော်ပြထားတဲ့ ယတြာကို အသေအချာလုပ်ပါ။",
"15":"“မြင်ရတဲ့ လောကအကူအညီတွေ ရလိမ့်မယ်”

ဒီအချိန်မှာ သင်ဟာ မုချတိုးတက်မှုတွေ ကြုံမယ်။ အလုပ်အကိုင် အကြံအစည်တွေ မြင့်မားတိုးတက် သွားလိမ့်မယ်။ ကံကောင်းတဲ့ အချိန်ကို ရောက်ပြီ။ ပြီးခဲ့သော အချိန်ကာလနဲ့ မတူတော့ဘူး။ အခု ကောင်းပြီ။ ဝိဇ္ဇာ မ တဲ့အချိန်၊ နတ် မ တဲ့အချိန်ကို ရောက်ပြီ။

စီးပွားရေး အလုပ်အကိုင်၊ အချစ်ရေး၊ အိမ်ထောင်ရေး၊ ခရီးသွားရေး၊ ဘယ်အရေး မဆို အားလုံးကောင်းပါတယ်။ အောင်မြင်တဲ့ အထိလုပ်ဖို့ စိတ်အား၊ လူအား ပျော့ညံ့ လျော့နည်း သွားတတ်တာကိုတော့ သတိထားပါ။ သင့်အဖို့ ဒီအချိန်ပိုင်း၌ အလွန်ကောင်းနေပါပြီ။

ဒါပေမယ့် ရုတ်တရက်ချက်ချင်း တစ္ဆေ ခြောက်ခံရသလို ဆိုးဝါးသော ပြဿနာများ ဝင်လာတတ်ပါတယ်။ ဒီလိုအခါမှာလည်း ထိတ်လန့်ခြင်း မဖြစ်ပါနဲ့။ စိတ်အေးအေး ထားပါ။ အဲဒီ မကောင်းတဲ့ ပြဿနာတွေဟာ ရက်ပိုင်းအတွင်း သူ့အလိုလို ဖြေရှင်းပြီးသား ဖြစ်သွားပါလိမ့်မယ်။

အဲဒီတော့ ဒီလိုကံတရားက မျက်နှာသာပေးခိုက်မှာ အလုပ်တွေ ဖိပြီး လုပ်လိုက်စမ်းပါ။ သင်ထင်ထားတာထက် အများကြီး အောင်မြင်မှုတွေ ရရှိလာပါလိမ့်မယ်။ သင်ရရှိ ခံစားရမယ့် အကျိုးအမြတ်တွေနဲ့ ယှဉ်လိုက်ရင် သင့်ရဲ့အခက်အခဲတွေဆိုတာ မပြော ပလောက်တော့ပါဘူး။",

"14":"“ ပြောင်းအလဲတွေ ဖြစ်တက်တယ်။ သဘာဝအန္တရာယ်တွေ၊ ပေါက်ကွဲမှုတွေ ကြုံရတက်တယ်။ ”

ဒီအချိန်အတွင်းမှာ သင်ဟာ အလိမ် ခံရတတ်တယ်။ အန္တရာယ်လည်း ရှိတယ်။ ပေါက်ကွဲစေတတ်တဲ့ ပစ္စည်းတွေကို ကိုင်တွယ် ခြင်း လုံးဝမပြုပါနဲ့။ သူတစ်ပါးကြောင့် ဒုက္ခရောက်တတ်တဲ့ အချိန်ဖြစ်တယ်။

ဒီနှစ်မှာ ထူးဆန်းတာကတော့ သဘာဝ အန္တရာယ်ဖြစ်တဲ့မီးဘေး၊ ရေဘေး တွေကြုံရတတ်တယ်။ မကြုံဘူးဆိုရင်တော့ အတော်ကိုကံကောင်း လို့သာမှတ်ပါ။

အလုပ်ပြောင်းတာ၊ နေရာပြောင်းတာတွေပါ ကြုံတွေ့ ရတတ်တယ်။ အဲဒီပြောင်းတာ တွေကတော့ အကောင်းတွေပါ။ နောက်ပြီး ကိုယ်တစ်သက်လုံး ယူဆထားတဲ့ အယူအဆတွေလဲ ဒီအချိန်မှာ ပြောင်းသွားတတ်တယ်။

ဘာကိုပဲလုပ်လုပ် စိတ်ထိန်းပြီး အလုပ်လုပ်ပါ။ ဒီအချိန်မှာ စိတ်မထိန်းနိုင်တဲ့ အဖြစ်အပျက်တွေ ရောက်လာတတ်တယ်။ ငွေရေးကြေးရေး စီးပွားရေးနဲ့ ပတ်သက်လို့ကတော့ အတော်ကို အောင်မြင်မယ့် အချိန်ဖြစ်တယ်။ ကျန်းမာရေးနဲ့ ပတ်သက်လို့လဲ ဂရုစိုက်ဖို့လိုတယ်။ အာရုံကြောနဲ့ ပတ်သက်တဲ့ ရောဂါရတတ်တယ်။",

"13":"“ ဘဝတစ်ခုလုံး ပျက်စီးသွားတတ်သည် သတိထားပါ ”

(၁၃) ဂဏန်းဆိုရင် လူတော်တော်များများက ကြောက်ရွံ့တတ်ကြတယ်။ အမှန်စင်စစ် (၁၃) ဂဏန်းဟာ ကောင်းတဲ့ဂဏန်းတစ်ခု ဖြစ်ပါတယ်။ တဲဘုတ်မှာ နေရတဲ့သူ တိုက်ပေါ်ကို ရောက် သွားရခြင်းမှာ (၁၃) ဂဏန်းရဲ့ကျေးဇူးကြောင့် ဖြစ်တယ်။ သာမန်အဆင့်မှ ကြီးမားသော ရာထူးကြီးများ ရသွားသည်မှာလည်း (၁၃) ဂဏန်းရဲ့ကျေးဇူးပဲ ဖြစ်တယ်။ ဒါ့ကြောင့် သင်ဟာ ယခုနှစ်တွင် မုချတိုးတက်ပြောင်းလဲ မည်လို့ မှတ်ယူပေတော့။

မရဖူးသေးတဲ့ အခွင့်အရေးတွေ ရပေလိမ့်မယ်။ ထိုအခွင့် အရေးများကို သင့်အနေနဲ့ အလွဲသုံးစား မပြုလုပ်မိစေရန်သာ သတိပြုပါ။ အခွင့်အရေးကို အလွဲသုံးစားလုပ်မိပါက (၁၃) ဂဏန်းဟာ သင့်အား နှိပ်စက် ပေလိမ့်မယ်။ (၁၃) ဂဏန်းဆိုသည် မှာ အခြားမဟုတ်။ Death လို့ ခေါ်တယ်။ သေမင်းပဲ ဖြစ်တယ်။ သင့်ကို ပြောလိုတာ ကတော့ အခုချိန်မှာ သင်ဟာမုချ တိုးတက်ပေလိမ့်မယ်။ ချမ်းလည်း ချမ်းသာ သွားပေလိမ့်မယ်။ ထို အခွင့်အရေးကို အလွဲသုံးစား မလုပ်မိစေရန်သာ သတိရှိပါလေ။",
"12":"
“ရုတ်တရက်ချက်ချင်း ဇောက်ထိုးမိုးမျှော် ဖြစ်ခြင်း”

သင်၏ ကံကြမ္မာသည် ဇောက်ထိုးမိုးမျှော် အကောင်းမှ အဆိုးသို့ ရောက်သွားလိမ့်မည်။ စီးပွားရေးအတွက်လည်း အတော့ကို ညံ့တယ်။ အလုပ်အကိုင်အရ ဆိုရင်လည်း မကောင်းတဲ့ အချိန်ပဲ။ လူမှုရေး ဘက်က ကြည့်ရင်လည်း ကောင်းစရာ တစ်ကွက်ကလေးမှ မရှိဘူး။

အတော့ကို ညံ့နေပါတယ်။ ဒါ့ကြောင့် အစစအရာရာ သတိထားပါ။ ပြီးတော့ သူတစ်ပါးအတွက် ဓားစာခံ ဖြစ်တတ်တယ်။ သင်၏အောင်မြင်မှုများကို သူတပါး နှောင့်ယှက်လိမ့်မည်။

ကံဇာတာသည် အကောင်းမှ အဆိုးသို့ ရုတ်တရက် ပြောင်းလဲသွား ဖြစ်၏။ အကြောင်းအမျိုးမျိုးကြောင့် စိတ်ဒုက္ခ တွေ့ရတတ်၏။

ခင်မင်ရင်းစွဲရှိသော သူများနှင့် စိတ်သဘောထား မတိုက်ဆိုင်ဘဲ လမ်းခွဲရတတ်၏။ မမျှော်လင့်ဘဲ ကြွေးတောင်း ခံရတတ်၏။ မျက်နှာ ပျက်စရာ ဖြစ်တတ်၏။ သူတပါးအတွက် အာမခံပေးခဲ့သော ကိစ္စများအတွက် ကိုယ်က တာဝန်ယူရတတ်၏။ ထို့ကြောင့် ဤအသက်ပိုင်း တွင် အာမခံခြင်း သက်သေလိုက်ခြင်း မလုပ်ပါနှင့်။

သင်ရမည့် အခွင့်အရေးများကိုလည်း သူတစ်ပါး ရရှိသွား တတ်၏။ အထူးသတိထားရမည့်နှစ် ဖြစ်ပါသည်။",

"11":"“ အမှုဖြစ်တတ်တယ် သတိထား ”

ဒီအချိန်အတွင်းမှာ သင့်ကို အတိအကျ အားမနာတမ်း ဟောရရင် သိပ်ကို ဂရုစိုက်ဖို့လိုတဲ့ အချိန်ရောက်နေပြီလို့ သတိပေးချင်ပါတယ်။ ရှေးပညာရှိတွေက ဒီလို ကိန်းမျိုး ကြုံတဲ့အခါ လှောင်ချိုင့်ထဲကို ရောက်နေတဲ့ ခြင်္သေ့ကြီးနဲ့ တူတယ်လို့တောင် ပြောစမှတ်ပြုကြတယ်။

တောသုံးတောင်ကို လွှမ်းမိုးအုပ်ချုပ်နိုင်တဲ့ ခြင်္သေ့ကြီး ဖြစ်ပေမယ့် လှောင်ချိုင့်ထဲ ရောက်နေမှတော့ ဘယ်လိုအခြေအနေမျိုး ဆိုတာ စဉ်းစားသာ ကြည့်ပေတော့။ တိုတိုပြောရရင် ကြီးမားတဲ့ အတိုက်အခံ အနှောက်အယှက်တွေ တွေ့လိမ့်မယ်။ အဲဒါတွေကို ကာကွယ်ခုခံဖို့လည်း အခြေအနေက မပေးဘဲ ရှိလိမ့်မယ်။ အထင်အမြင် လွဲမှားမှုတွေနဲ့ ကြုံတွေ့ လိမ့်မယ်။ အမှန်ကို ရှင်းပြဖို့လည်း အခက်အခဲ ကြုံရလိမ့်မယ်။ ကိုယ်က ရှင်းချင်ပေမယ့် တစ်ဖက်က အရှင်းခံမှာ မဟုတ်ဘူး။ တအားကြီး တင်းထားလိမ့်မယ်။ ကျဉ်းကြပ်နေတဲ့ နေရာကို ရောက်နေလိမ့်မယ်။ အမှုအခင်း ကြုံတွေ့ရလိမ့်မယ်။ ကိုယ်ရောစိတ်ပါ ဆင်းရဲခြင်းလည်း ကြုံတွေ့ ရလိမ့်မယ်။

အဲဒီတော့ စာရင်းချုပ်လိုက်ရင် အတိုက်အခံရယ်၊ အနှောက် အယှက်ရယ်၊ အကျဉ်းအကြပ် တွေ့တာရယ်၊ ဒုက္ခဖြစ်တာရယ်နဲ့ အမှုအခင်းစတဲ့ မကောင်းတာတွေနဲ့ပဲ ကြုံတွေ့ဖို့ ရှိတယ်။

ဒါ့ကြောင့် သိပ်ကိုညံ့နေတယ်လို့ သတိပေးခြင်း ဖြစ်ပါတယ်။

",
"10":"“ အပြောင်းအရွှေ့ ဖြစ်တော့မည် ”

ဤအချိန်အခါ သမယသည် သင့်အနေနှင့် အတိတ်က ပြုလုပ်ခဲ့သော ကောင်းမှု၊ မကောင်းမှုတို့၏ အကျိုးတရား၊ အဆိုးတရားများ ရောက်ရှိလာမည့် အချိန်အခါသမယ ဖြစ်ပေတော့၏။ အတိတ်က ဟု ဆိုသော်လည်း ဝေးသောအတိတ်ကို မဆိုလိုပေ။ ပြီးခဲ့သောနှစ်ကိုသာ အတိအကျ ဆိုလိုပေသည်။

ကျွန်ုပ်၏ တွက်ကိန်းအရ ပြီးခဲ့သော အတိတ်နှစ်တွင် သင်သည် မလုပ်သင့် မလုပ်ထိုက်သည်များကို လုပ်ခဲ့သည်ဟု မတွေ့ရှိရပါ။ ထို့ကြောင့် ယခုနှစ် တွေ့ကြုံရမည့် ကံကြမ္မာအလှည့် အပြောင်းသည်လည်း ကောင်းသော အလှည့်အပြောင်းသာ ဖြစ် ရပေတော့မည်။

အိုးအိမ် နေရာထိုင်ခင်း ပြောင်းရခြင်း၊ အလုပ်အကိုင် ပြောင်းရခြင်း၊ လုပ်ငန်းပုံစံ ပြောင်းခြင်းမှအစ သင်၏ အတွေးအခေါ် များပါ ပြောင်းလဲသွားမည့်အချိန်ဖြစ်၏။ မည်သို့ဖြစ်စေ ဤနှစ်ကား သင်သည် ကံကောင်း၏။ တိုးတက်မှုများ မုချကြုံတွေ့ရမည့် နှစ်ဖြစ်၏။"
}
