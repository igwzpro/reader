{


"pk0":"တစ်သက်သာမှာ စနေနံနဲ့ ပါက်သက်တာတွေ မလုပ်ပါနဲ့\nအလုပ်သမားကိစ္စ\nငွေချေးတဲ့အခါ\nအမှုအခင်း\nရောဂါ\nထင်ပေါ်စရာ\nလောဘဖြစ်စရာ ကိစ္စ\nထိုကိစ္စတွေလုပ်ရင် စနေနံ သင့်တာတွေနဲ့ ဇွတ်မလုပ်ပါနှင့်\nခိုက်တက်ပါသည်။",
"pk1":"တစ်သက်တာမှာ တနင်္ဂနွေနံနဲ့ ပါက်သက်တာတွေ မလုပ်ပါနဲ့\nအိုးအိမ်၊ ဖခင်၊ ဦးဆောင်မှု၊ အုပ်ချုပ်မှု\nထိုကိစ္စတွေ လုပ်ရင် တနင်္ဂနွေနံ သင့်တာတွေနဲ့ ဇွတ်မလုပ်ပါနှင့်\n ခိုက်တက်ပါသည်။",
"pk2":"တစ်သက်တာမှာ တနင်္လာနံနဲ့ ပါက်သက်တာတွေ မလုပ်ပါနဲ့\n ငွေကြေးလုပ်ငန်း၊ အချစ်ရေး၊ မိခင်၊ စပ်တူရှယ်ယာ\nထိုကိစ္စတွေ လုပ်ရင် တနင်္လာနံ သင့်တာတွေနဲ့ ဇွတ်မလုပ်ပါနှင့်\n ခိုက်တက်ပါသည်။",
"pk3":"တစ်သက်တာမှာ အင်္ဂါနံနဲ့ ပါက်သက်တာတွေ မလုပ်ပါနဲ့\nညီ၊ ညီမ၊ စက်ပစ္စည်း၊ ဒေါသ၊ စိတ်ပိုင်းဆိုင်ရာ၊ သတ္တိ\n ထိုကိစ္စတွေ လုပ်ရင် အင်္ဂါနံ သင့်တာတွေနဲ့ ဇွတ်မလုပ်ပါနှင့်\nခိုက်တက်ပါသည်။",
"pk4":"တစ်သက်တာမှာ ဗုဒ္ဓဟူးနံနဲ့ ပါက်သက်တာတွေ မလုပ်ပါနဲ့\nသားသမီး၊ ဥာဏ်၊ ဆက်သွယ်ရေး၊ ပွဲစားအလုပ်\n ထိုကိစ္စတွေ လုပ်ရင် ဗုဒ္ဓဟူးနံ သင့်တာတွေနဲ့ ဇွတ်မလုပ်ပါနှင့်\nခိုက်တက်ပါသည်။",
"pk5":"တစ်သက်တာမှာ ကြာသာပတေးနံနဲ့ ပါက်သက်တာတွေ မလုပ်ပါနဲ့\nပညာ၊ မိတ်ဆွေ၊ ဘာသာရေး၊ ဆရာသမား၊ မြေ၊ အပျော်အပါး \nထိုကိစ္စတွေလုပ်ရင် ကြာသာပတေးနံ သင့်တာတွေနဲ့ ဇွတ်မလုပ်ပါနှင့်\nခိုက်တက်ပါသည်။",
"pk6":"တစ်သက်သာမှာ သောကြာနံနဲ့ ပါက်သက်တာတွေ မလုပ်ပါနဲ့\nဇနီးမယား\n အမျိုးသမီးကြီး\nခရီးကိစ္စ\nအနုပညာကိစ္စ\nအလှအပ\nထိုကိစ္စတွေလုပ်ရင် သောကြာနံ သင့်တာတွေနဲ့ ဇွတ်မလုပ်ပါနှင့်\n ခိုက်တက်ပါသည်။",

"blnetk":"ဘီလူး နက္ခတ် ပိုင်ရှင်တို့သည် စိတ်ဓာတ်ပြင်းပြ သူများဖြစ်ပြီး တိုက်လျှင်နိုင်ရမည် ယှဉ်လျှင် သာရမည်ဆိုသည့် စိတ်ထားမျိုး ရှိတတ်ကြသည်။ အများစုမှာ မခံချင်စိတ် များပြား သူများဖြစ်သည်။ အရာရာကို လေ့လာလိုက်စားသော သူများဖြစ်ပြီး ဟိုစပ်စပ် ဒီစပ်စပ် လုပ်တတ်သော သူများဖြစ်သည်။ ထိုကဲသို့ ပြုလုပ်သဖြင့် တစ်ခါတစ်ရံ အလုပ်ကိစ္စများတွင် တစ်ဝက်တစ်ပြက်များ ဖြစ်နေတတ်ကြသည်။ ကျေးဇူးတရားကို သိတတ်သော သူများလည်းဖြစ်သည် ထိုသူတို့၏ စိတ်ဓာတ်သည် သူကောင်းလျှင် ကိုယ်ကောင်းမည်။ သူမကောင်းလျှင် ကိုယ်မကောင်းနိုင်ဟူသော ကြည့်မှန်သဖွယ် နေထိုင်ကြသည်။ ပေါင်းရသင်းရ လွန်စွာခက်သော သူများဖြစ်ပြီး ကွယ်ရာတွင် ဝေဖန်အပြစ်ပြော ခံရခြင်းများ ကြုံရတတ်ပြီး ထိုသို့ပြောသည်ကိုလည်း ဂရုစိုက်လေ့ မရှိသူများလည်းဖြစ်သည်။ အပေါင်းအသင်းများကိုလည်း ကိုယ့်အပေါ်တကယ် နားလည်သူကိုသာ ရွေးချယ် ပေါင်းလေ့ရှိသည်။ လူအများ နောက်လိုက်ထက် ဆရာလုပ်တတ်ခြင်း အမိန့်ပေးတတ်ခြင်း သြဇာပေး လိုစိတ်များရှိသည်။ ထို့ကြောင့် ကိစ္စတော်တော် များများတွင် သိအောင် ကြိုးစားလေ့ ရှိကြသည်။ ဤနက္ခတ် ပိုင်ရှင်များသည် သေလျှင်မြေကြီး ရှင်လျှင်ရွှေထီး ဟူသော စိတ်ထားမျိုးလည်း ရှိပြန်သည်။ တခါတစ်ရံ ဝေခွဲမရသော ကိစ္စများတွင် နောက်ဆုတ်လေ့မရှိ ရှေ့သို့သာ တုံးတိုက်တိုက် ကျားကိုက်ကိုက် ပြုမူတတ်ကြသည်။ ထိုအချက်သည် မှားမှန် ချင့်ချိန်မှု အားနည်းတတ်သော အဓိက အားနဲချက်တစ်ခု ဖြစ်သည်။ ထိုအချက်ကိုတော့ အထူးပြုပြင်ရပေမည်။ သူတို့သည် မည်သည့်နေရာတွင်မဆို ထင်ပေါ် ကျော်ကြားလိုကြသည်။ ငယ်စဉ်အခါတွင် အခက်အခဲများနှင့် ကြုံတွေ့ရတတ်သည်။ ချစ်သူ အိမ်ထောင်ဘက်များနှင့် ပတ်သက်ပြီး ခံစားလွယ် ပေါက်ကွဲလွယ် တတ်သည်။ သို့သော် နှစ်နှစ်ကာကာ ချစ်တတ် သူများဖြစ်သည်။ စီးပွားရေးနှင့် ပတ်သက်ပြီး စုပေါင်းလုပ်ခြင်းထက် တစ်ဦးထဲ လုပ်ကိုင်လျှင် ပိုမိုကောင်းမွန်ပြီး အများအကျိုးနှင့် သက်ဆိုင်သော လုပ်ငန်းများတွင် အကျိုးလွန်စွာ ပေးသူများဖြစ်သည်။ ဘီလူးနက္ခတ်ပိုင်ရှင်များ လိုက်နာ ဆောင်ရွက်ရမည့် အချက်များမှာ...

၁။ ထင်ပေါ် ကျော်ကြားလိုသော လောဘရှိသဖြင့် ထိုလောဘကိုထိန်းချုပ်ပါ။
၂။ မဝေခွဲနိုင်သော ကိစ္စများတွင်တောင် တုံးတိုက်ကျားကိုက် စွန့်စား တတ်သူများ ဖြစ်သဖြင့် အမှားတွေဖြစ်တတ်ပြီး ဘ၀အတက်အကျ မြန်တတ်သည်။ ထို့ကြောင့် ရှည်ကြာသော အောင်မြင်မှု မြဲမြံသော ရပ်တည်မှုများကို အလိုရှိပါက သေချာစဉ်းစား ဆင်ခြင်ခြင်း၊ ရှေ့တစ်လှမ်းအတွက် နောက်တစ်လှမ်းဆုတ်၍ အားယူခြင်းများ ကို ချိန်ဆလုပ်ဆောင်ပါ။
၃။ မခံချင်စိတ် များပြားသဖြင့် မခံချင်စိတ်ကြောင့် တစ်ခါတစ်လေ လောကကြီးကိုပင် အရွဲ့တိုက်တတ်ကြသည်။ ထိုမခံချင်စိတ်အား စနစ်တကျ ထိန်းချုပ်ခြင်း မှန်ကန်သောနေရာတွင် အသုံချတတ်ခြင်း သည်ပင် ထိုနက္ခတ် ပိုင်ရှင်များအတွက် ထိပ်ဆုံးသို့ရောက်ရှိမည့် လမ်းပင် ဖြစ်ပေသည်။",
"netnetk":"နတ်နက္ခတ် ပိုင်ရှင်တို့သည် လူဖြောင့်စိတ်တို များဖြစ်ကြသည်။ မိမိသာမှန်ပါစေ ငြိမ်ခံလေ့မရှိဘဲ မှန်ရာကို အားမနာတမ်း ပြောဆိုဝံ့သည်။ အပြိုင်အဆိုင် ပြုလုပ်ရခြင်းနှင့် တိုက်ခိုက်ရခြင်းကို ပျော်မွေ့သူဖြစ်သည်။ အပြောအဆို လိမ္မာသိမ်မွေ့သလောက် စိတ်ဓာတ်ရေးရာမှာ လွန်စွာ မာကြောသူများ ဖြစ်သည်။ တဇွတ်ထိုးလည်း လုပ်ကိုင်တတ်သည်။ သစ္စာနှင့် မေတ္တာယှဉ်လာလျှင်တောင် သစ္စာကို ဦးစားပေးသူများ ဖြစ်ပြီး မှန်ကန်မှုကို နှစ်သက်သူများ ဖြစ်သည်။ နတ်နက္ခတ်တို့၏ သဘောမှာ အနေအထိုင် တည်ကြည် ခန့်ငြားသည်။ သို့သော် မကောင်းသော အချက်မှာ တယူသန်စိတ်နှင့် တဇွတ်ထိုး ပြုလုပ်တတ်သော စိတ်ဖြစ်သည်။ ထိုစိတ်ကို ထိန်းချုပ်နိုင်မှသာ မိမိအလိုရှိရာကို လှမ်းကိုင်နိုင်သူများ ဖြစ်လိမ့်မည်။ မိတ်ဆွေ အပေါင်းအသင်း မင်သူဖြစ်၍ ထိုသူတို့နှင့် ပတ်သက်လျှင် ကူညီပံ့ပိုးတတ်သည်။ ထို့ကြောင့် အပေါင်းအသင်း ဆရာသမားများ၏ အကူအညီများ မကြာခဏ ရတတ်သည်။ လောဘ မကြီးသောသူများ ဖြစ်သော်လည်း လွန်စွာချမ်းသာစိတ် ပြင်းပြသူများဖြစ်သည်။ မိမိရှိလျှင်လည်း မနှမြောဘဲ ပေးကမ်းတတ်သူများဖြစ်သည်။ သီချင်းသီဆိုမှု၊ ကခုန်မှုများကို နှစ်သက်သည်။ စတိုင်ကျကျ နေထိုင်တတ်သည်။ ကိုယ့်ခြေထောက်ပေါ် မရပ်မချင်း မိဘဆွေမျိုးများထံမှ လိုသမျှကို နားပူနာဆာ ပြုလုပ်တတ်သည်။ အချစ်ရေးတွင်လည်း ပေါင်းအသင်းလောက်မမင်။ ချစ်သူ အိမ်ထောင်ဘက်နှင့် အချိန်တော်တော်များများ အတူမရှိတတ် သူငယ်ချင်းအပေါင်းအသင်းနှင့် အပြင်နေရာများတွင် အချိန်ကုန်သည်က များတတ်သည်။ သို့သော် အမှန်တကယ် ချစ်တတ်သူများလည်း ဖြစ်ကြသည်။ မရည်ရွယ်သူများနှင့်လည်း ဖူးစာဆုံလေ့ ရှိတတ်ကြသည်။ အပေါင်းအသင်းမင်သူဖြစ်၍ အပေါင်းအသင်းကောင်းလျှင် ကောင်းသလို ကောင်းသည့်ဘက်သို့ ရောက်ရှိသွားတတ်ပြီး မကောင်းလျှင် မကောင်းသကဲ့သို့ မကောင်းမှုဘက်သို့ အားသာသွားတတ်သည်။ စိတ်အရောင်ဆိုး လွယ်သည်။ မိမိရပ်တည်ချက်မှ တခြားသို့ နားယောင်လွယ်သည်။ စိတ်ဓာတ်မာသော်လည်း နားယောင်လွယ်ခြင်းသည် ယုံကြည်လွယ်သည့် အားနည်းချက်ကိုဖြစ်စေသည်။ ထိုနက္ခတ်ပိုင်ရှင်များ လိုက်နာရမည့် အချက်များမှာ....

၁။ လူ့အောက်ကျို့ပေါင်းလေ နက်နဲသော ပညာရပ်များ အများမရနိုင်သော အမည်ကောင်းများရရှိတတ်သဖြင့် အောက်ကျို့ပေါင်းပါ။
၂။ နားယောင်လွယ် ယုံကြည်လွယ်သူ ဖြစ်သဖြင့် သူတစ်ပါးကို ယုံကြည်မလွယ်လေ တိုးတက်လေ ဖြစ်သဖြင့် ယုံကြည်မလွယ်ပါနှင့်။
၃။ အပေါင်းအသင်းများလျှင် များသည့်အလျောက် အကုန်လုံးကို ပေါင်းသင်းခြင်းမပြုဘဲ ရှောင်သင့်သူရှောင် ပေါင်းသင့်သူပေါင်း မရှောင်နိုင်လျှင်လည်း ကိုယ်ပေါင်းစိတ်ခွာ အတိုင်းနေထိုင်ရမည်။
၄။ စိတ်ရှည်သည်းခံပါ။ စိတ်ရှည် သည်းခံခြင်းသည် နတ်နက္ခတ်ပိုင်ရှင်တို့ အတွက် ထိပ်ဆုံးသို့ ရောက်ရှိမည့် လမ်းပင်ဖြစ်သည်။",
"lunetk":"လူနက္ခတ်ပိုင်ရှင်များသည် စကားအပြောအဆို မာသည်။ ပြတ်သားတတ်သည်။ ကွေ့ဝိုက်ပြောရသည်ထက် တည့်တည့် မခြွင်းမချန် ပြောလိုကြသည်။ အပြောမာသော်လည်း စိတ်နှလုံးသိမ်မွေ့သည်။ ကိုယ်ကာယအားဖြင့်လည်း မည်သူ့အပေါ်မှ ရန်ပြုလိုစိတ် မရှိသူများဖြစ်သည်။ ဘ၀တွင် သုခနှင့်ဒုက္ခယှဉ်လျှင် ဒုက္ခကို ပိုမိုရင်ဆိုင်ရသူများ ဖြစ်သဖြင့် ဘ၀အသိအမြင် ဘ၀အတွေ့အကြုံ များပြားသူများ ဖြစ်သည် လက်တွေ့ဆန်သောဘ၀ကို ဖြတ်သန်းရသူများ ဖြစ်သဖြင့် စိတ်ကူးယဉ်မှုနည်းပါး သူများ ဖြစ်ကြသည်။ ဘ၀ပထမ အရွယ်မှစ၍ အခက်အခဲမျိုးစုံကို ကြုံတတ်သူများဖြစ်ပြီး အရွယ်ရလာချိန်တွင် တော်ရုံတန်ရုံကို ခံနိုင်ရည်ရှိသူ စိတ်ထားတတ်သူများ ဖြစ်နေသည်။ အရာရာကို လေ့လာ လိုက်စားလိုစိတ် စူးစမ်းလိုစိတ်ရှိသည်။ ဘ၀တွင်လည်း ပြောင်းလဲခြင်းများစွာ ရှိနေတတ်ပြီး မွေးရပ်မြေမှ ပြောင်းရွှေ့နေထိုင်ရခြင်း ရုတ်တရက် အိမ်ထောင်ကျခြင်း၊ မိဘများနှင့်ခွဲခွာရခြင်း ညီအစ်ကိုမောင်နှမ ဆွေမျိုးများနှင့် ခွဲခွာရခြင်းများ ကြုံတွေ့ရသူများဖြစ်သည်။ မိမိအပေါ်ကို တင်စီးသောစကား မာနထောင်လွှားစွာ ပြောဆိုသော စကားများကို မခံချင်သူများဖြစ်ပြီး အများစုမှာ ချက်ချင်းလိုပင် တုံ့ပြန်တတ်သည်။ အိုးရွဲ့ကို စလောင်းရွဲ့နဲ့ ဖုံးလိုသည့် စိတ်ရှိသည်။ သူဆိုးလို့ ကိုယ်လိုက်ဆိုးရင် ကိုယ့်ပါအပြစ်ရှိသူ ဖြစ်သွားတတ်သဖြင့် ထိုအချက်သည် အဓိက အားနည်းချက်ဖြစ်သည်၊ ဥာဏ်ရည်ဥာဏ်သွေး ကောင်းသော သူများလည်းဖြစ်ပြီး ဘဝပေးပညာကို ပိုင်ပိုင်နိုင်နိုင် ကျွမ်းကျင်သော သူများလည်းဖြစ်သည်။ ထူးခြားချက်မှာ အကျဉ်းအကြပ်ထဲတွင်ပင် အခွင့်အလမ်းကို ရအောင်ရှာဖွေ တတ်ကြသည် အကြောင်းအရာတစ်ခုခုကို အမြဲတစေ စဉ်းစားနေတတ်သည်။ မိမွေ ဖမွေထက် ကိုယ့်ဒူးကိုယ်ချွန် လိုသူများဖြစ်ပြီး ဘဝပေးအရလည်း ထိုကဲ့သို့ပုံစံမျိုးသာ ဖြစ်လာတတ်သူများဖြစ်သည်။ များသောအားဖြင့် ညီအစ်ကို မောင်နှမများနှင့် မတဲ့တတ်။ မိသားစုနဲ့ အဆင်မပြေတတ်ပေ။ ချစ်သူရည်စား များပြားတတ်ခြင်း သို့မဟုတ် အချစ်ရေး အိမ်ထောင်ဘက် အပြိုင်အဆိုင် များကို ကြုံတွေ့တတ်ကြသည်။ နောက်ဆုံး ပြိုင်စရာမရှိလျှင် ချစ်သူအချင်းချင်း လင်မယားအချင်းချင်း အပြိုင်စိတ်ဆိုးခြင်း အပြိုင် စိတ်ကောက် တတ်ကြပေသည်။ ဘ၀လုပ်ငန်းများတွင် ပညာရေး လုပ်ငန်းများထက် စီးပွားရေးများတွင် ပိုမိုအကျိုးပေး သူများလည်းဖြစ်သည် လိုက်နာရန်အချက်များကတော့...

၁။ စကားပြော မာကျောသူဖြစ်လျှင် သိမ်မွေ့စွာပြောဆိုပါက စကားပြောပညာနှင့် နဂိုရှိပြီးသားဘ၀အသိပညာ ပေါင်းစပ်မိပြီး လူအများ အားကိုးအားထားသူ ဖြစ်လာမည်ဖြစ်ပြီး အောင်မြင်ရေး အတွက်လည်း အထောက်အပံ့များ ဖြစ်ပေလိမ့်မည်။ ထို့ကြောင့် စကားမာမာ ပြောခြင်းအား ရှောင်ကြဉ်ပါ။
၂။ အတိုက်အခံ သဘောမျိုးတွေကို ရှောင်ပါ။ ပြန်လည်တုံ့ပြန်ချင်းထက် ဥပက္ခာ ပြုလိုက်ခြင်းဖြင့် မထင်မှတ်သော ကျော်ကြားမှု ကောင်းသတင်းများအား ပိုင်ဆိုင်ပေလိမ့်မည်။
၃။ စိတ်ကိုငြိမ်အောင် ထိန်းချုပ်ပါ။ ရုတ်တရက် တုံ့ပြန်မပြောခင် စိတ်ကိုငြိမ်အောင် ထိန်းချုပ်ပြီးမှ ပြောဆိုပါက ပိုမိုကောင်းမွန် လိမ့်မည်။
၄။ ကိုယ်ကာယအား စိတ်နှလုံးအားဖြင့် ကောင်မွန်သူဖြစ်သဖြင့် စကားအပြောအဆိုကို ဆင်ခြင်စွာ ပြောဆိုခြင်းသည်ပင် လူနက္ခတ် ပိုင်ရှင်တို့အတွက် ထိပ်ဆုံးရောက်ရှိမည့် လမ်းပင်ဖြစ်သည်။",

"kthit35":"- ရန်သူကို အောင်နိုင်ခြင်း။ \n- သတ္တိရှိ၍ လုပ်ရဲကိုင်ရဲခြင်း။ \n- သားကောင်းသမီး ကောင်းရရှိတတ်ပြီး သားသမီးရဲ့အကျိုးခံစား ရတတ်ခြင်း။\n- စစ်ဘက်/ဆေးဘက်/စက်မှု ဘက်ဆိုင်ရာ တို့မှာ အကျိုးပေးခြင်း။ \n- အပြောအဆို ပွင့်လင်းပြီး ရိုင်းပင်းတတ်တယ်။ \n- အလုပ်နှစ်ခုကို တပြိုင်တည်း လုပ်တတ်ခြင်း။\n- အပျော်အပါး ဝါသနာပါပြီး စိတ်ဆိုးလွယ် စိတ်ပြေလွယ်ခြင်း။\n- ဘဝမှာ အောင်မြင်ရန် အခွင့်အရေးတွေ မကြာခဏရတတ်ခြင်း။ \n- ရည်ရွယ်ချက် ကြီးမားတဲ့အလုပ်တွေကို လုပ်ကိုင်ရတတ်ခြင်း။\n- ဝန်ထမ်းဖြစ်က ရာထူးရတတ်ပြီး ဆရာသမားတွေရဲ့ချစ်ခင် အားကိုးမှု ခံရတတ်ခြင်း။\n- ဆရာသမား အလုပ်များနဲ့ အကျိုးပေးခြင်း။\n- ဘာသာတရား ကိုင်းရှိုင်းပြီး အိန္ဒြေ သိက္ခာကြီးမား၍ အခွင့်အရေး ကောင်းတွေကို မကြာခဏ လက်လွတ် ဆုံးရှုံးရတတ်ခြင်း။",
"kthit406":"- စကားပြောကောင်းခြင်း။\n- စာရေးကောင်း အတွေးအခေါ် ကောင်းပြီး လိမ်မာပါးနပ်ခြင်း။\n- ငယ်စဉ်က ပင်ပန်းပြီး ကြီးလေ ကောင်းလေ ဖြစ်ခြင်း။\n- ဘာသာတရားကို ကြည်ညို လေးစားခြင်း။\n- အလုပ်အမျိုးမျိုး လုပ်ရတတ်ပြီး အချင်းချင်းက အမြဲ ဒုက္ခပေး ခံရတတ်ခြင်း။\n- ဆွေမျိုး သားချင်းတွေရဲ့ ဒဏ်ကိုခံရကာ ရန်သူကြောင့် ဒုက္ခတွေ့ရခြင်း။\n- အလှအပ ကြိုက်တတ်ပြီး စိတ်ကူးယဉ်တတ်ခြင်း။\n- ခရီးသွား ဝါသနာပါခြင်း။\n- အလုပ်မျိုးစုံ လုပ်ရတတ်ခြင်း။\n- လျှို့ဝှက်နက်နဲတဲ့ အတတ်ပညာ၊ အသိပညာတွေကို ဝါသနာပါခြင်း။\n- အေးအေးချမ်းချမ်း နေရတတ်ပြီး အနုပညာ လုပ်ငန်း၊ အလှအပနဲ့ ဆိုင်တဲ့လုပ်ငန်းတွေ အကျိုးပေးခြင်း။\n- သားသမီး အကျိုး ခံစားရတတ်ခြင်း။\n- လူမျိုးခြား၊ ဘာသာခြား အကျိုးပေးခြင်း။\n- နိုင်ငံရပ်ခြားနဲ့ ဆက်စပ်ပြီး အကျိုးပေးခြင်း။\n- အလုပ်လုပ်ရာမှာ စိတ်အပင်ပန်း လူအပင်ပန်းခံပြီး ဝီရိယစိုက်ထုတ်လုပ်ရတဲ့ အလုပ်တွေမှာ အောင်မြင်မှု ရတတ်ခြင်း။\n- ပြဿနာ အမျိုးမျိုးရင်ဆိုင် ရတတ်ပြီးမှ အောင်မြင်တတ်ခြင်း။\n- ခြေထောက်ပိုင်းဆိုင်ရာ ဒုက္ခ ဖြစ်တတ်ခြင်း။\n- တပည့် လက်သားတွေရဲ့ အကျိုးကျေးဇူး ခံစားရခြင်း။",
"kthit1":"- လူကြီးသူမများရဲ့
ချစ်ခင် ယုံကြည်မှုကိုရခြင်း။ \n- မင်းစိုးရာဇာများရဲ့စောင်မကြည့်ရှုခြင်းကို ခံရခြင်း။\n- တန်ခိုးသြဇာရှိ၍ လူအထင်ကြီး ခံရခြင်း။ \n- အကြီးအကဲ ဖြစ်တတ်ခြင်း။ \n- အိုးပိုင်အိမ်ပိုင် နေရတတ်ခြင်း။ \n- အလုပ်ကြီး အကိုင်ကြီး လုပ်ရတတ်ခြင်း။ \n - ခေါင်းကိုက် ခေါင်းမူး စသည့် ရောဂါဝေဒနာ
ရတတ်ခြင်း။",
"kthit2":"- မိခင်ရဲ့အကျိုးကျေးဇူး ခံစားရခြင်း။ \n- မိခင်ဘက်က အမွေအနှစ်များ ရတတ်ခြင်း။ \n - စည်းကမ်းကောင်းပြီး ခံနိုင်ရည် ရှိခြင်း။ \n - စိတ်နေစိတ်ထား မြင့်မြတ်ခြင်း။ \n- ငွေရလွယ်ပြီး ဝင်ငွေ ကောင်းခြင်း။ \n - ငွေဝင်ကောင်းသော်လည်း ရလာတဲ့ဝင်ငွေကို အကျိုးမဲ့အချည်းအနှီး သုံးဖြုန်းတတ်ခြင်း။ \n - ရည်ရွယ်ချက်မဲ့ စိတ်ကူးယဉ်တတ်ပြီး အလုပ်လုပ်တတ်ခြင်း။\n - ရန်သူရဲ့အတိုက်အခံ အမြဲတမ်း ကြုံတွေ့ တတ်ခြင်း။",

"1num":"မူလ ဂဏန်း (၁) ရတဲ့ လူဟာ အသားအရည် က ဖြူဖတ်ဖြူရော် ရှိတတ်တယ်။ ဒါပေမယ့် ကိုယ်လုံး ကိုယ်ပေါက်က ကြံ့ခိုင်တဲ့ လက္ခဏာ ရှိတယ်။ ဆံပင် တို့ ဘာတို့ကတော့ အများအားဖြင့် အမည်းရောင် ဖြစ်လေ့ ရှိတယ်။ ပြီးတော့ လူအများစုနဲ့ မနေဘဲ တစ်ကိုယ်ရေ တစ်ကာယ နေတတ်တယ်။ နောက်တစ်ခုကတော့ (၁) ဂဏန်းသမားဟာ လူတွေကို မယုံဘူး။ အမြဲတမ်း သံသယ ရှိနေတတ်တယ်။ တော်တော်များများ (၁) ဂဏန်းသမားတွေက အာဏာပြတာတို့ အမိန့်ပေးတာတို့ လုပ်လေ့ရှိတယ်။ ပြီးတော့ အသစ်အဆန်းကို ဖန်တီး လုပ်ဆောင်တတ်တဲ့ ဉာဉ်လဲရှိတယ်။ အင်္ဂလိပ်လ ဘယ်လမှာပဲ မွေးမွေး ၁ ရက် ၁၀ ရက် ၁၉ ရက် ၂၈ ရက်တွေမှာ မွေးရင် ဂဏန်းဗေဒင် သဘောအရ ၁ ဂဏန်းသမားလို့ ပြောရမှာပဲ။ ၁ ဂဏန်း သမားဟာ ဘာပဲဖြစ်ဖြစ် ရည်ရွယ်ချက်တော့ ကြီးတတ်တယ်။ ဘယ်လို အသက်မွေး ဝမ်းကြောင်း အလုပ်ကိုပဲ လုပ်လုပ် ၁ ဂဏန်း သမားဟာ တဖြည်းဖြည်းနဲ့ အမြင့်ကို ရောက်သွားတတ်တယ်။ ပြီးတော့ ၁ ဂဏန်းသမား အတွက် အဆောင်ဟာ ရွှေ။ ရွှေကို ဆောင်ထားရင် ကံကောင်းတယ်လို့ ရှေးက ဆရာတွေက ယုံကြည်ကြတယ်။ အရောင် ဆိုရင်တော့ အဝါရောင်တို့၊ ရွှေရောင်တွေဟာ ၁ ဂဏန်း သမားနဲ့ သင့်မြတ်တယ်။ ပြီးတော့ ကျောက်မျက် ရတနာထဲက ဆိုရင်တော့ ပယင်းတို့ ဥဿဖယား တို့ စိန်တို့ဟာ ၁ ဂဏန်းသမား ဆောင်သင့်တဲ့ ကျောက်မျက် ရတနာပဲ။ ပြီးတော့  ၁ ဂဏန်းသမား အနေနဲ့ အရေးကြီးတဲ့ အလုပ်တွေ လုပ်ရင် ဘယ်လမှာပဲ ဖြစ်ဖြစ် (၁) (၂) (၄) (၇) (၁၀) (၁၁) (၁၃) (၁၆) (၁၉) (၂၀) (၂၂) (၂၅) (၂၈) (၂၉) (၃၁) ရက်တွေဟာ သင့်မြတ်တဲ့ ရက်။ ပြီးတော့ ၁ ဂဏန်းသမားတွေ ဖြစ်တတ်တဲ့ ရောဂါတွေဟာ နှလုံးသွေးလွှတ်ကြောနှင့် ပတ်သက်သောရောဂါ၊ သွေးလေ မမှန်တဲ့ရောဂါတွေ ဖြစ်တတ်တယ်။ ၁ ဂဏန်းသမား အတွက် အကောင်းဆုံး ဆေးကတော့ ပျားရည်။ ပျားရည်ကို စားပွဲ ဇွန်းကြီး နဲ့ ညအိပ်ယာဝင် တစ်ဇွန်း တစ်ဇွန်း သောက်သင့်တယ်။ ဒါကတော့ အဘ မင်းသိင်္ခ ပြောပြတဲ့ (၁) ဂဏန်းသမား အကြောင်းပါ။",
"2num":"အင်္ဂလိပ်လရဲ့ ဘယ်လမှာပဲ ဖြစ်ဖြစ် ၂ ရက်၊ ၁၁ ရက်၊ ၂၀ ရက် ၊ ၂၉ ရက်တွေမှာ မွေးတဲ့ လူတွေကို ဂဏန်းဗေဒင် ပညာအရ ၂ ဂဏန်း သမားလို့ ခေါ်ရမှာပဲ။ ဒီလူတွေဟာ အနုပညာဘက် မှာ ချွန်တတ်တယ်။ စိတ်နေ စိတ်ထား သိမ်မွေ့တတ်တယ်။ အတွေးအခေါ် စိတ်ကူး ကောင်းတတ်တယ်။ ဒါပေမယ့် သူတို့ စိတ်ကူးကို အကောင် အထည် ဖော်ဖို့တော့ နှောင့်နှေး တတ်တယ်။ ခရီးသွားရတဲ့ အလုပ်တွေမှာလည်း အောင်မြင်တတ်တယ်။ ခရီးတောင်မှ ရေလမ်းခရီး နဲ့ ကုန်းလမ်းခရီး မတူဘူး။ ရေလမ်းခရီးကို ပိုပြီး နှစ်သက်တတ်တယ်။ သူတို့ ရုပ်ရည်နဲ့ ပတ်သက်လို့ သိသာတာက မျက်နှာဝိုင်းပြီး မျက်ခုံး မျက်လုံး ကောင်းတတ်တယ်။ ခြေဆံ လက်ဆံ ရှည်တတ်တယ်။ စကားပြောတဲ့အခါမှာ ပါးစပ် တစ်ခုတည်းက ပြောတတ်တာ မဟုတ်ဘူး။ လက်ရော မျက်လုံးရော မျက်ခုံးရောပါအောင် ပြောတတ်တယ်။ ၂ ဂဏန်းသမားတွေ အတွက် အရေးကြီးတဲ့ အလုပ်တွေကို လုပ်တဲ့ အခါမှာ အင်္ဂလိပ်လ ဘယ်လ မဆို ၂ ရက်၊ ၇ ရက်၊ ၁၁ ရက်၊ ၂၀ ရက်၊ ၂၅ ရက်၊ ၂၉ ရက် စတာတွေ ပေါင်းလိုက်ရင် ၂ ဂဏန်းဖြစ်နေတဲ့ရက်တွေ ၇ ဂဏန်းဖြစ်နေတဲ့ ရက်တွေမှာ လုပ်သင့်တယ်။ ဒါပေမယ့် ၁၆ ရက်ကို ပေါင်းလိုက်ရင် ၇ ကျနေပေမယ့် အသုံးမပြုသင့်ဘူး။ ရှောင်သင့်တယ်။ နောက်တစ်ခုက ၂ ဂဏန်းသမားတွေဟာ အလုပ်တွေကို အရမ်းလုပ်ပြီး ခြေကုန်လက်ပန်း ကျသွားတဲ့ ရောဂါမျိုး အဆစ်အမြစ် ကိုက်ခဲတဲ့ ရောဂါမျိုးတွေ ဖြစ်တတ်တယ်။ ဂဏန်းဗေဒင် စာအုပ်တွေမှာတော့ ဓာတ်စာတွေ အများကြီး ညွန်းထားပါတယ်။ ဒါပေမယ့် တစ်ကယ်လက်တွေ့ အသုံးဝင်တာ ကတော့ ရှောက်သီးပဲ။ ညအိပ်ယာ ဝင်ခါနီးတိုင်း စားပွဲဇွန်းနဲ့ တစ်ဇွန်းတစ်ဇွန်း သောက်သင့်တယ်။ ၂ ဂဏန်းသမားအတွက် ကံကောင်းတဲ့ အရောင် ကတော့ အဖြူရောင်နဲ့ အစိမ်းရောင်တွေပါပဲ။ ၂ ဂဏန်းသမား ဝတ်ဆင် သင့်တဲ့ ကျောက်မျက်ရတနာ ကတော့ ပုလဲ၊ မွန်းစတုံးခေါ်တဲ့ လကျောက်ရယ် ဖြစ်တယ်။ ၂ ဂဏန်းသမားတွေဟာ ဘယ်နေရာမှာ ဘယ်လို အလုပ် မျိုးတွေကို လုပ်ရလုပ်ရ သူတို့ရဲ့ လုပ်ငန်းကို အနုပညာ ဆန်အောင် လုပ်ကိုင်လေ့  ရှိတယ်။ ပြီးတော့ ၂ ဂဏန်း သမားဟာ ဘဝမှာ အလုပ်နှစ်ခါ ပြောင်းရ တတ်တယ်။ အိမ်ထောင်လည်း နှစ်ဆက် ဖြစ်တတ်တယ်။",
"3num":"ဘယ်လမှာပဲ ဖြစ်ဖြစ် ၃ ရက်၊ ၁၂ ရက် ၊ ၂၁ ရက် ၊ ၃၀ ရက်တွေမှာ မွေးရင်တော့ အဲဒီ လူကို ၃ ဂဏန်း သမားလို့ ခေါ်ရမှာပဲ။ သူတို့က မျက်နှာသွယ် တတ်ကြပါတယ်။ သူတို့ရဲ့ မျက်နှာကို ကြည့်ရင် အစဉ်သဖြင့် အေးအေးဆေးဆေး ရှိတတ် ကြပါတယ်။ ဘယ်လိုနေရာကို ရောက်ရောက် အဆင်ပြေအောင် နေထိုင်တတ်ကြတယ်။ သဘာ၀ မကျအောင် ထုပ်ထားတဲ့ စည်းကမ်း ဥပဒေတွေကို တလေးတစား လိုက်နာကြ တယ်။ အလုပ် ဝတ္တရား ကိုလည်း အလွန်ရိုသေ တတ်ကြတယ်။ သူတို့နဲ့ သင့်တော်တဲ့ အရောင်တွေကတော့ ခရမ်းရောင်၊ မရမ်းရောင်။ ပန်းနုရောင်တွေ ဖြစ်တယ်။ ကျောက်မျက် ရတနာ ထဲမှာဆိုရင် ဂေါ်မုတ် ကျောက်ဟာ ၃ ဂဏန်းသမားနဲ့ သင့်တော်တဲ့ ကျောက်ပဲ။ ၃ ဂဏန်း သမားတွေ အတွက် အရေးကြီးတဲ့ အလုပ်တွေ လုပ်ဖို့ ကောင်းတဲ့ ရက်တွေကတော့ အင်္ဂလိပ်လရဲ့ ၃ ရက်၊ ၁၂ ရက်၊ ၂၁ ရက်တွေဟာ ပထမတန်းစား ကံကောင်းတဲ့ နေ့တွေပဲ။ ၆ ရက်၊ ၁၅ ရက်၊ ၂၄ ရက်တွေဟာ ဒုတိယတန်းစား ကံကောင်းတဲ့ နေ့တွေပါပဲ။ ၉ ရက်။ ၁၈ ရက်။ ၂၇ ရက်တွေဟာ တတိယ တန်း စား ကံကောင်းတဲ့နေ့တွေပါပဲ။ ၃ ဂဏန်း သမားတွေ ဖြစ်တတ်တဲ့ ရောဂါတွေ ကတော့ ဦးခေါင်းပိုင်းမှာ အများဆုံး ဖြစ်တတ်တယ်။ ပြီးတော့ အကြောရောင် ရောဂါ၊ အကြောတက်ရောဂါ၊ ဖြစ်တတ်တယ်။ သူတို့အတွက် အကောင်းဆုံး ဓာတ်စာ ကတော့ နာနတ်သီး ဖြစ်တယ်။ ဒုတိယ သင့်တော်တာကတော့ ဆီးဖြူသီး ဖြစ်တယ်။ ဘာပဲဖြစ်ဖြစ် ၃ဂဏန်း သမားတွေဟာ နာနတ်သီး တစ်လှည့် ဇီးဖြူသီး တစ်လှည့် မှန်မှန်ကြီး စားစား ပေးသွားဖို့ လိုပါတယ်။",
"4num":"အင်္ဂလိပ်လ ရဲ့ ဘယ်လမဆို ၄ ရက်၊ ၁၃ ရက်၊ ၂၂ ရက်၊ ၃၁ ရက်နေ့တွေမှာ မွေးရင် ၄ ဂဏန်း သမား လို့ ခေါ် ရမယ်။ သူတို့ရဲ့ မျက်နှာသွင်ပြင်ဟာ တစ်ခြားသူနဲ့ မတူပဲ တစ်မူ ထူးခြားနေတယ်။ ထက်ထက်မြက်မြက်ရှိတဲ့ မျက်နှာမျိုး ရှိတယ်။ ၄-ဂဏန်းသမားတွေဟာ လွယ်လွယ် ကူကူ မိတ်ဖွဲ့လို့ မရဘူး။ တစ်နည်းတစ်ဖုံ ခွတီး ခွကျ ဖြစ်လေ့ရှိတယ်။ အများတစ်ကာနဲ့လည်း အယူအဆချင်း မတူပဲ တစ်မျိုး တစ်ဖုံ ကွာဟနေတတ်တယ်။ စည်းကမ်းတွေ အမိန့်တွေ ကို မနာခံ တတ်ဘူး။ (၄) ဂဏန်း သမားတွေဟာ မမျှော်လင့်ပဲ ရတနာပုံ ဆိုက်သလို ကြီးပွား တတ်တယ်။ မိတ်ဆွေ အပေါင်းအသင်း ရှိရင်လည်း အနည်းစုပဲ ဖြစ်လိမ့်မယ်။ အဲဒီ အနည်းစု ကလည်း သူ့အပေါ် အင်မတန် သစ္စာရှိတဲ့ လူတွေ ဖြစ်တတ်တယ်။ (၄) ဂဏန်းသမားတွေ အရေးကြီးတဲ့ အလုပ် ကို လုပ်မယ် ဆိုရင် ၄ ရက် ။ ၁၃ ရက်။ ၂၂ ရက်။ ၃၁ ရက်တွေဟာ အကောင်းဆုံးပဲ။ သူတို့ အတွက် ကံကောင်းစေတဲ့ အရောင်ကတော့ စပ်ထားတဲ့ အရောင်။ မီးခိုရောင် ၊ ညိုမှိုင်းတဲ့ အရောင်တွေ ဖြစ်တယ်။ ဝတ်ဆင်သင့်တဲ့ ရတနာ ကတော့ နီလာ။ ပြီးတော့ (၄) ဂဏန်းသမားတွေဟာ ရောဂါ ဆန်းတွေ ဖြစ်တတ်တယ်။ မမြင်ရတဲ့ နေရာတွေမှာ အနာဖြစ် တတ်တယ်။ ရောဂါဖြစ်လာရင် လျှပ်စစ်ဓာတ်ကို အသုံးပြုပြီး ကုသတဲ့ ကုသနည်းဟာ အထူးကောင်းတယ်။ နောက်တစ်ခုက (၄) ဂဏန်းသမားတွေဟာ ဆေးစားခြင်း ဆေးသောက်ခြင်းထက် အချိန်  လုံလုံလောက်လောက် အနားယူလိုက်ခြင်းဟာ ကောင်းတယ်။ ၄ ဂဏန်းသမား နေထိုင်မကောင်း ဖြစ်တဲ့အခါ သတ်သတ်လွတ် စားလိုက်တာနဲ့ ပျောက်ကင်း သွားတတ်ပါတယ်။",
"5num":"အင်္ဂလိပ်လ ဘယ်လ မဆို (၅) ရက် ၊ (၁၄) ရက် ၊ (၂၃) ရက် ၊ တစ်ရက်ရက်မှာ မွေးရင် ဂဏန်းဗေဒင် ပညာအရ (၅) ဂဏန်းသမားလို့ ခေါ်ရမှာပဲ။ (၅) ဂဏန်း သမားရဲ့ မျက်နှာ သွင်ပြင်ကတော့ အစဉ်သဖြင့် ပြုံးရွှင် နေတတ်ပါတယ်။ စိတ်နေစိတ်ထားကို ပြောရရင် အလွန် လှုပ်ရှားလွယ်တယ်။ ဘ၀ကို လျှောက်လှမ်းတဲ့အခါ လောင်းကစား ဆန်ဆန် လျှေက်လှမ်းတတ်ပါတယ်။ လောင်းကစားသမား လို့ ပြောတာမဟုတ်ဘူးနော်။ စွန့်စားတာကို ပြောတာ။ အဆုံးအဖြတ် မြန်တယ်။ ဆင်း ဆင်းရဲရဲ မနေရတတ်ဘူး။ လက်ဖျားမှာ ငွေသီးနေတဲ့ လူတွေဟာ များသောအားဖြင့် (၅) ဂဏန်းသမားတွေ ဖြစ်တတ်ပါတယ်။ ဒါပေမယ့် ငွေလည်း မမြဲဘူး။ (၅) ဂဏန်း သမားတွေ ဖြစ်တတ်တဲ့ ရောဂါကတော့ အကြောတက်တဲ့ ရောဂါနဲ့ အာရုံကြောနဲ့ဆိုင်တဲ့ ရောဂါတွေပဲ ဖြစ်တတ်တယ်။ ဂဏန်းဗေဒင် စာအုပ်မှာတော့ ဓာတ်စာတွေ အများကြီး ပြထားပါတယ်။ (၅) ဂဏန်းသမားအတွက် တစ်ကယ်စွမ်းတဲ့ ဓာတ်စာ ကတော့ မုန်လာဥပဲ။ မုန်လာဥကို များများ စားပေးပါ။ (၅) ဂဏန်း သမားနဲ့ အလွန်တည့်ပါတယ်။ သင့်မြတ်တဲ့ အရောင် ကတော့ အဖြူရောင်နဲ့ ထုံးကျောက်ရောင် လိုဟာမျိုးတွေ ဖြစ်ပါတယ်။ သင့်မြတ်တဲ့ ရတနာ ကတော့ စိန်နဲ့ ပလက်တီနမ် ဖြစ်တယ်။ (၅) ဂဏန်းသမားတွေ အတွက် အရေးကြီးတဲ့ ကိစ္စတွေ လုပ်စရာ ရှိရင် ဘယ်လ မဆို (5,14, 23, 1,10, 19, 28, 7,16, 25) ရက်တွေမှာ လုပ်သင့်ပါတယ်။ အကျိုုးပေးပါတယ်။",
"6num":"အင်္ဂလိပ်လ ဘယ်လ မဆို ၆ ရက် ၁၅ ရက် ၂၄ ရက် တစ်ရက်ရက် မှာ မွေးရင် (၆) ဂဏန်းသမားလို့ ခေါ်နိုင်တယ်။ ၆ ဂဏန်း သမားရဲ့ မျက်နှာသွင်ပြင်ဟာ ဆွဲဆောင်နိုင်တဲ့ မျက်နှာမျိုး ဖြစ်တတ်တယ်။ ဘ၀ မှာ အချစ်ရေးကြောင့် အိမ်ထောင်ရေးကြောင့် လွမ်းဆွေး ရတာတွေ တွေ့ရတတ်တယ်။ အလှအပ ကို နှစ်သက် တတ်တယ်။ တေးဂီတ ပန်းချီ ပန်းပု စတာတွေကို နှစ်သက် တတ်တယ်။ လေးစားတတ်တယ်။ အထူးသဖြင့် အနုပညာကို ခံစားတတ်တဲ့ သဘောရှိတယ်။ သင့်တင့်တဲ့ အရောင်တွေကတော့ အပြာရောင် အမျိုးမျိုး ဟာ အသင့်တော်ဆုံးပဲ။ သင့်မြတ်တဲ့ ကျောက်မျက်ရတနာ ကတော့ မြ ဟာ အသင့်မြတ်ဆုံးပါပဲ။ ၆ ဂဏန်း သမားတွေ အဖြစ်အများဆုံး ရောဂါကတော့ ခေါင်းမူးရောဂါ၊ နှာခေါင်းသွေးလျှံတဲ့ ရောဂါ၊ အဆုတ် နဲ့ ပတ်သက်တဲ့ ရောဂါတွေ ဖြစ်ပါတယ်။  ၆ ဂဏန်းသမား အတွက် အကောင်းဆုံး ဓာတ်စာ ကတော့ ပဲသီးတောင့်ပဲ။ ၆ဂဏန်း သမားအတွက် အရေးကြီးတဲ့ ကိစ္စတွေ လုပ်စရာရှိရင် (၆၊ ၁၅၊ ၂၄) ရက်တွေဟာ ပထမတန်းစား ကောင်းတယ်။ (၉၊ ၁၈၊၂၇) ရက်တွေဟာ ဒုတိယတန်းစား ကောင်းတယ်။ (၃ ၊ ၁၂ ၊ ၂၁) ရက်တွေဟာ တတိယတန်းစား အကျိုးပေးတယ်။",
"7num":"အင်္ဂလိပ်ရက် ( 7,16,25) ရက်မှာ မွေးထားရင် (၇) ဂဏန်း သမားလို့ ပြောရမှာပေါ့။ (၇) ဂဏန်း သမားတွေရဲ့ ပုံပန်း ကတော့ ခပ်ကြောင်ကြောင် နေထိုင်လေ့ ရှိတယ်။ မသိရင် စိတ်ဖောက်ပြန်နေတယ် လို့တောင် ထင်ရတယ်။ ကိုယ်စွမ်း ကိုယ်စကို ယုံကြည်တယ်။ ထူးထူး ဆန်းဆန်း အကြောင်းအရာတွေကို စိတ်ဝင် စားတတ်တယ်။ ခရီးထွက်ခြင်းမှာ မွေ့လျှော်တတ်တယ်။ ဘာသာရေးမှာ အများ သူငါနှင့် မတူပဲ သူ့ဘာသာ သူတွေးခေါ်ထားတဲ့ ဘာသာရေးမျိူးတွေ ဖြစ်နေတတ်တယ်။ အော်ကာတစ်ဇင်လို့ ခေါ်တဲ့ လောကီ ပညာ ကို လိုက်စား တတ်တယ်။ (၇) ဂဏန်းသမားတွေ အတွက် အရေးကြီးတဲ့ ကိစ္စတွေ ရှိရင်တော့ (၇) ရက်နဲ့ (၂၅) ရက်ဟာ ပထမတန်း ကောင်းတယ်။ (၂) ရက် (၁၁) ရက် (၂၀) ရက်တွေဟာ ဒုတိယတန်းစား ကောင်းတယ်။ အဲဒီရက်တွေမှာ လုပ်ပေတော့။ သူတို့ အတွက် ကံကောင်းစေတဲ့ အရောင်တွေကတော့ အစိမ်းရောင် အဖြူရောင်နဲ့ ညိူမှိုင်းတဲ့ အရောင်တွေပဲ ဖြစ်တယ်။ သူတို့အတွက် ကံကောင်းစေတဲ့ ရတနာ ကတော့ ပုလဲကို ဆောင်ထားသင့်ပါတယ်။ (၇) ဂဏန်း သမားတွေ ဖြစ်တတ်တဲ့ ရောဂါကတော့ အလုပ်ဒဏ်ပိတဲ့ ရောဂါ၊ ခါးအောက်ပိုင်း အကြောတွေ ဆွဲတဲ့ရောဂါ၊ သွေးစုနာလို အနာကလေးတွေ ဖြစ်တတ်တယ်။ ဒါကြောင့် သူတို့အတွက် သင့်မြတ်တဲ့ ဓာတ်စာ ကတော့ အရည်ရွမ်းတဲ့ အသီးအရွက်တွေ ဖြစ်တယ်။ အထူးသဖြင့် သင်္ဘောသီးဟာ အသင့်မြတ်ဆုံးပါပဲ။",
"8num":"ဘယ်လမှာပဲ ဖြစ်ဖြစ် အင်္ဂလိပ်လ ရဲ့ (8 ,17, 26) ရက်တွေမှာ မွေးတဲ့ သူတွေကို (၈) ဂဏန်းသမားလို့ ခေါ် တယ်။ ၂၆ ဆိုတာလည်း ၂ နဲ့ ၆ ပေါင်းလိုက်ရင် ၈ မဟုတ်လား။ (8) ဂဏန်းသမားတွေဟာ စကားပြော ပွင့်လင်းတယ်။ အလုပ် လုပ်စရာရှိရင်လည်း အလုပ် ကို ဖိလုပ်တယ်။ နားစရာ ရှိရင်လည်း ကျကျ နန နားတယ်။ ပြောစရာရှိရင်လည်း ဘယ်သူ့ကိုမှ အားမနာတတ်ဘူး။ ပွင့်ပွင့်လင်းလင်း ပြောတော့တာပဲ။ သူ့အတိုင်းကတော့ ညစ်လေ့ မရှိဘူး။ သူတစ်ပါးက ညစ်ပြီ ဆိုရင်လည်း ၈ ဂဏန်းသမားဟာ ပြန်ပြီး ညစ်တတ်တယ်။ ၈ ဂဏန်းသမား ညစ်ရင် ဘယ်လို လူမျိုးမှ လိုက်လို့ မမှီဘူးလေ။ အဲဒီမှာ တစ်ခု ထူးခြားတာကတော့ ၈ ဂဏန်းသမားဟာ ကံဇာတာ ညံ့ရင်လည်း အလွန် ညံ့တတ်တယ်။ ကောင်းရင်လည်း အလွန် ကောင်းတတ်တယ်။ လူကလည်း တစ်ဖက်စွန်းပဲ။ ပတ်ဝန်းကျင်ကို ဂရုမစိုက်တတ်ဘဲ အလုပ်တစ်ခုကို စမိပြီဆိုရင် ပြီးအောင် ဇွဲနဲ့ လုပ်တာ ၈ ဂဏန်း သမားတွေပဲ။ တစ်ခါတစ်ရံ အကြောင်းမဲ့ လောကကြီးကို မကျေမနပ် ဖြစ်နေ တာ ၈ ဂဏန်း သမားတွေပဲ။ ၈ ဂဏန်းသမားတွေ ဖြစ်တတ်တဲ့ ရောဂါကတော့ အသည်းရောဂါ၊ သွေးနဲ့ ပတ်သက်တဲ့ ရောဂါတွေပဲ။ သူရဲ့ ဓာတ်စာတွေ ကတော့ အသီးအရွက်တွေ မုန်လာဥတွေ ငှက်ပျောသီးတွေဟာ သူရဲ့ ဓာတ်စာတွေပဲ။ ဆောင်ရမယ့် ကျောက်ကတော့ ပုလဲနက် စိန်နက် မဟူရာ စတဲ့ အနက်ရောင် ကျောက်တွေပဲ။ ကံကောင်းစေတဲ့ အရောင် ကလည်း ခရမ်းရင့်ရောင် အပြာရင့်ရောင် အထူး သဖြင့် အနက်ရောင် ပေါ့။ ကံကောင်းစေတဲ့ နေ့ကတော့ စနေနေ့ပဲ။ လောကီပညာ လိုက်စားရင် ၈ ဂဏန်းသမားတွေဟာ ထွန်းပေါက် တတ်တယ်။ မှတ်ချက်။ ။ ကမ္ဘာကျော် လက္ခဏာဆရာကြီး ကိုင်ရိုကမူ ၁၇ ကို ၈ ဂဏန်းဟု မယူဆပဲ ၈ ထက် ၆ ရဲ့ အာနိသင်က ပိုတယ်ဟု ယူဆပါကြောင်း။",
"9num":"အင်္ဂလိပ်လရဲ့ (9 , 18 , 27) ရက်တွေမှာ မွေးတဲ့ လူတွေကို ၉-ဂဏန်းသမား လို့ ခေါ်တယ်။ ၉-ဂဏန်း သမားတွေဟာ သူများပေးတဲ့ ငွေတစ်ဆယ်ကို မမက်ဘူး။ ကိုယ်တိုင် ရှာတဲ့ ငွေတစ်ဆယ်ကို မြတ်နိုးတယ်။ ဘယ်ကိစ္စကိုမဆို ကွယ်ရာမှာ တစ်မျိုး ရှေ့တင်မှာ တစ်မျိုး မလုပ်တတ်ဘူး။ အဲဒါကြောင့် ၉ ဂဏန်း သမားတွေဟာ ရန်သူ များတတ်တယ်။ တွဲလို့ ရရင်တွဲ။ တွဲလို့ မရရင် ကွဲ။ ပြတ်ပြတ် သားသား ရှိတာ ၉ ဂဏန်းသမားတွေ။ ၉ ဂဏန်း သမားတွေဟာ မကြာခဏ လောကကြီးကို စိတ်ကုန် တတ်တယ်။ အဲဒီလို စိတ်ကုန်ပေမယ့် ၉ ဂဏန်းသမားတွေဟာ မယ်သီလရှင်၊ ဘုန်းကြီး ဝတ်တာ နည်းတယ်။ ၉ ဂဏန်း သမားတွေဟာ အတိုက်အခိုက် ဘယ်လောက် များများ နောက်ဆုံးမှာ အောင်မြင် သွားတယ်။ ၉ ဂဏန်း သမားတွေဟာ သူတို့က မသိလို့ ကြီးပွားချမ်းသာစေတဲ့ ဓာတ်တစ်မျိုး မွေးရာပါ ပါတယ်။ ၉ ဂဏန်း သမားတွေ ဖြစ်တတ်တဲ့ ရောဂါကတော့ ကြောက်စရာကြီး။ မဖြစ်ရင်လည်း နေရော ဖြစ်ရင်လည်း ကူးစက်တတ်တဲ့ ရောဂါ ဖြစ်တတ်တယ်။ ဘာမှ မဖြစ်ရင်တောင် အပူလောင်တာ မကြာခန ဖြစ်တတ်တယ်။ ဘယ်ရောဂါပဲ ဖြစ်ဖြစ် ကြက်သွန်ဖြူ ကြက်သွန်နီ တို့ဟာ သဘာ၀ ဓာတ်စာပဲ။ သူတို့အတွက် သဘာ၀ အဆောင်ကတော့ သံမဏိပဲ။ သံမဏိ လက်စွတ်တို့ သံမဏိ လက်ကောက်တို့ ဝတ်ရင် အကောင်းဆုံးပဲ။ အဲဒါတွေ မဝတ်ချင်ရင်တော့ အဆောင်က ကျောက်နီ။ သူတို့အတွက် အကောင်းဆုံး ကံကောင်းစေတဲ့ နေ့ဟာ အင်္ဂါနေ့။ ကံကောင်းစေတဲ့ အရောင်ကတော့ ကြက်သွေးရောင်၊ အနီရောင် ရဲရဲတွေ။",

"0ky":"(ဝ) ကြွင်း။

ဘင်္ဂနေရာတွင် ထင်ပေါ်မှု အထုပ်အထည် အပျက် သဘောရှိသည်။ ဘဝတွင် ထင်ပေါ်လာလျှင်  ပျက်စီးတော့မည်။ အထုပ်လိုက်စုမိလျှင် ကုန်မည်။ နာမည်ဂုဏ်သတင်း ထင်ပေါ်လျှင် ပတ်ဝန်းကျင်ကို ဂရုမစိုက်ဘဲ သိက္ခာကျမည့် အလုပ်မျိုးကို  ရွေးလုပ်သည်။ အိမ်ထောင်ရေး အဆင်ပြေလျှင် အိမ်ရှင်မ ခိုင်းတာ အကုန်လုပ်သည်။ ပစ္စည်းဥစ္စာ၊ အထုပ်အထည်၊ အိမ်ထောင်၊ အုပ်စု စုစည်း၍ မရပါ။ လူပျိုကြီး၊ အပျိုကြီး စု၍ နေလို့ရသည်။ ထင်ပေါ်မှု အပျက်ကြောင့် လူပုံအလယ်တွင် လက်ရှိ အခြေနေ အဆိုးများ တွေ့ကြုံရလျှင် လုံး ဝသည်းမခံဘဲ သိလျှက်နှင့် မိမိကိုယ်ကိုမိမိ ဘ၀ အပျက်ခံ၍ ဆန့်ကျင်တိုက်ခိုက်သည်။ ဒေါသစိတ်နည်းခြင်း၊ ရာဂစိတ်နည်းခြင်း၊ မာန်မာနနည်းခြင်း၊ လူရည်သန့် စကားအေးဆေးစွာ ပြောခြင်း၊ ၎င်းစရိုက်များကို ဆန့်ကျင်နိုင်လျှင် ဘင်္ဂကိုနိုင်လျှင် အဓိပတိကို ရမည်။ (ဝ) ကြွင်းများကို အထုပ်လိုက် အထည်လိုက် ရမည်ဟု ထင်လျှင် ဘဝကို အပျက်ခံ၏။ (ဝ) ကြွင်း မရဏဉာဉ် (သို့) မရဏဖွား မရဏအိမ် = ချူချာ၊ ပျော့ညံ့၊ သည်းမခံမှု အင်္ဂါဂြိုဟ် = စိတ်၊ စိတ်လှုပ်ရှားမှုတို့ ပေါင်းစပ်မှု ခြင်းကြောင့် ပေါ်ထွက်လာသော အဓိပ္ပာယ်တို့မှာ (ဝ) ကြွင်း ၏ မရဏဉာဉ်များပင် ဖြစ်ပါသည်။

(က) စိတ် (အဆိုး)
(ခ) စိတ်ချူချာပျော့ညံ့မှု (အဆိုး)
(ဂ) စ၊ ဆ၊ ဇ၊ ဈ၊ ည အင်္ဂါနံများ (အဆိုး)

(ဝ) ကြွင်း  ကျားမအားလုံး မရဏနေရာတွင် အင်္ဂါရှိသဖြင့် အင်္ဂါဂြိုဟ်၏ တိုက်ရိုက်အဓိပ္ပာယ်အရ (စိတ်) အင်္ဂါဂြိုဟ် ဖြစ်သည်။ (စိတ်) အင်္ဂါဂြိုဟ် စိတ်ချူချာ ပျော့ညံ့မှုသောကြောင့် (ဝ) ကြွင်း အားလုံး စိတ်ဆိုးလွယ် စိတ်ပြေလွယ်သည်။ ရဲစရာရှိလျှင် လွန်စွာရဲ၍ ကြောက်စရာရှိ လျှင်လည်း  လွန်စွာကြောက်သည်။ စိတ်နှင့်ပတ်သက်၍ ထိန်းချုပ်နိုင် စွမ်းအား နည်းသည်။ ကလေးဘဝတွင် ငိုအရယ်များသည်။ မလိုတစ်မျိုး လိုတစ်မျိုးရှိသည်။ မွေးသည့်နေ့မှ သေသည့်နေ့အထိ ပေါချာချာနေထိုင် တတ်ကြ၏။ ကျားများ အရွယ်ရောက်ပြီး မိဘများနှင့် မနေတော့ဘဲ ဘိုးဘွား ဆွေမျိုးများနှင့် နေထိုင်တတ်ကြ၏။ အနီးကပ်နေသူများနှင့် မတည့်ပါ။ ခုတစ်မျိုး တော်ကြာတစ်မျိုး စိတ်အပြောင်းအလဲ မြန်ကြ၏။ ပေါင်းရသင်းရ ခက်ကြ၏။ အငြင်းအခုံ သန်သည်။ သူ့စိတ်နှင့်လိုလျှင် အကောင်း၊ မလိုလျှင် အဆိုးဖြစ်သွား၏။ လူပျို၊ အပျိုဘဝတွင် မြှောက်ပင့် ပြောဆိုသူများနှင့် အိမ်ထောင် ကျတတ်၏။ အိမ်ထောင်ကျလျှင် မေတ္တာရှိ၍ ယူခြင်းထက် သနား၍ယူခြင်း ကများ၏။ သူပြောသမျှ နာခံသူကို အိမ်တွင်ရှိသမျှ အကုန်ပေး၏။ စိတ်ဆိုးဒေါသထွက်လျှင် တုတ်ဆွဲ ဓားဆွဲ ခြေလက်ပါသည်။ မွေးသည့်နေ့မှ သေသည့်နေ့အထိ စိတ်ဝေဒနာသည်များ ဖြစ်ကြ၏။ အိမ်ထောင်ဦးစီး (ဝ) ကြွင်း ဖြစ်လျှင် အတူနေများနှင့် မတည့်၊ မွေးသည့်နေ့မှ သေသည့်နေ့အထိ စိတ်ဝေဒနာသည်များ ဖြစ်ကြ၏ဟု ဆိုလိုသည်မှာ အရူးအနှမ်း ဖြစ်ခြင်းကို မဆိုလိုပါ။ လူတစ်ယောက်ဖြစ်ပြီး မိမိ၏စိတ်ကို ထိန်းချုပ်၍မရ ဖြစ်နေခြင်းကို ဆိုလိုပါသည်။ သားသမီး၊ ဆွေမျိုးအုပ်စုများ နောက်ကွယ်တွင် အတင်းပြောကြ၏။ အစိုးရဝန်ထမ်းဖြစ်က ပင်စင်လစာ ရသည်အထိ အလုပ်မမြဲပါ။ အထက်လူကြီးနှင့် မတည့်၊ အောက်လူနှင့် တည့်သည်။ စစ်ဘက်၊ ဆေးဘက် အကျိုး မပေးပါ။ စိန်နှင့် မတည့်ပါ။ လူမှု ပေါင်းသင်းဆက်ဆံရေး ကောင်း၏။ စပ်တူလုပ်ငန်းများ အကျိုးမပေး။ ကိုယ်ပိုင်လုပ်ငန်း အကျိုးပေး၏။ စပ်တူလုပ်လျှင် ပြသာနာတက်၏။ ဘဝတွင် အောင်မြင်လိုပါက စိတ်ကို တည်ငြိမ်အောင်ထိန်းပြီး ကြိုးစားလျှင်  လွန်စွာ အောင်မြင်ကြ၏။ (ဝ) ကြွင်း၏ မရဏမှာ (စိတ်) ဖြစ်သောကြောင့် အထွန်းဉာဉ်ထက် မရဏဉာဉ် စရိုက်က ပိုကြ၏။ အထွန်းအိမ်၏ အဓိပ္ပာယ် ထင်ပေါ် စပ်စုလိုစိတ်နှင့် သောကြာဂြိုဟ်၏ အဓိပ္ပာယ် ခရီး၊ စကား၊ လှုပ်ရှားတို့ ပေါင်းစပ်၍ ထွက်ပေါ်လာသော အဓိပ္ပာယ်ကို (ဝ) ကြွင်း မဟာဘုတ်၏ အထွန်းဉာဉ် ဖြစ်ပါသည်။ (ဝ) ကြွင်း ၏ အထွန်းဉာဉ် ထင်ပေါ်စပ်စုမှု နေရာတွင် စကား လှုပ်ရှားမှုရှိသည်။ စကားများများ ပြောလျှင် အထွန်းဉာဉ် ပျက်သည်။ စကားများများ ပြောသော (ဝ) ကြွင်း အနီးကပ်လူ အထင်မကြီး၊ အငြင်းသန်လျှင် အထွန်း ပျက်သည်။ မိမိအပေါ် စကားနှင့် နှိမ့်ချပြောဆိုလာလျှင် သည်းခံစိတ်မွေး၍ စကားကို ချိုသာစွာ ပြောရသည်။ စကားပြော လောဘမကြီးရ။ (ဝ) ကြွင်း စကားပြောလျှင် အလွန်အကျွံ ပြောသည်။ ခြေကျွံလျှင် နှုတ်၍ရသည်။ စကားကျွံလျှင် နှုတ်၍မရ။ ကြမ်းတမ်းစွာ ပြောဆိုသော (ဝ) ကြွင်းများ မရဏဉာဉ် အားကြီးသည်။ စကားချိုသာစွာ ပြောဆိုသော (ဝ) ကြွင်းများ သားသမီးအကျိုး ခံစားရ၏။

(ဝ) ကြွင်း သိုက်ဉာဉ် (သို့) တနင်္လာသိုက်ဖွား သိုက်အိမ်၏ အဓိပ္ပာယ်။

လွဲမှားစေ့စပ်၊ ကြိုတင်ပူပန်သော အဓိပ္ပာယ်နှင့် တနင်္လာဂြိုဟ် ငွေအကြား အဓိပ္ပာယ် ပေါင်းစပ်၍ ထွက်ပေါ်လာသော သဘောတရားတို့မှာ (ဝ) ကြွင်း သိုက်ဖွား အဓိပ္ပာယ်ပင် ဖြစ်ပါသည်။ (ဝ) ကြွင်း အားလုံး သိုက်နေရာတွင် ရှိသဖြင့် ငွေကြေးလောဘ ရှိသဖြင့် ငွေကြေးလောဘ ရှိလျှင် မရဏဉာဉ်၊ ငွေကြေးလောဘရှိလျှင် ကပ်စေးနည်းလျှင် အဆိုး၊ ငွေ၊ အကြွား၊ လွဲမှား စေ့စပ်သေချာသဖြင့် ငွေကို သုံးသင့်သော နေရာတွင်သုံးလျှင် သိုက်ခွင်ပျက်၏။ ငွေကြေးစုဆောင်းလိုစိတ် လွန်စွာကြီး မားသည်။ ငွေကြေးကိုကိုယ်တိုင် စာရင်းဇယားပြုလုပ်၍ စီမံခန့်ခွဲလျှင် မရဏဉာဉ်၊ စိတ်အခန့်မသင့်လျှင် (၅) ပြား (၁၀) ပြားကစ၍ ကပ်စေးနည်း တတ်၏။ စိတ်တိုလျှင် ကုန်ချင်သလောက်ကုန် လိုက်လျောတတ်၏။ ထိုစရိုက် သည် သိုက်နေရာတွင်ရှိသော စီးပွားတို့ကို ပိုခက်စေ၍ ပြတ်လတ်ရှားပါး စေသည်။ ရရှိသောငွေကို ကိုယ်တိုင်ကိုင်တွယ် မသုံးစွဲဘဲ ယုံကြည်ရသော သားသမီး သားမယားတို့အား အပ်နှံသုံးစွဲလျှင် စုဆောင်းမိ၍ သိုက်ကို အကျိုးပေးသည်။ (ဝ) ကြွင်း တနင်္လာ ချမ်းသာ ခဲသည်။ ရာဇအိမ်၏ အဓိပ္ပာယ် မလယ်ရှုပ် ပရိယာယ်နှင့် ကြသပတေးဂြိုဟ်၏ အဓိပ္ပာယ် ပညာ၊ အတွေးခေါ်တို့ ပေါင်းစပ်လိုက်လျှင် (ဝ) ကြွင်း  ရာဇဉာဉ် ထွက်ပေါ်လာပါသည်။ (ဝ) ကြွင်း ရာဇနေရာတွင် ပညာအတွေးခေါ် ရှိနေသည်။ မလယ် ရှုပ်ထွေးသော ပညာအတွေးအခေါ် ရှိသည်။ ရှင်းပြီးသော ကိစ္စများကို ပြန်ရှုပ်သည်၊ ရှုပ်နေသော ကိစ္စများကို ပြန်ရှင်းသည်။ သူတို့သည် ကွက်ကျော်မြင်လိုသော ဆန္ဒကြောင့် အပေါင်းအသင်းများ သူ့အကြောင်း သိလျှင် အထင်အမြင် သေးကြ၏။ လုပ်ငန်းစပ်တူ လုပ်ပါက ခဏခဏ ပြသာနာတက်၏။ စပ်တူလုပ်လျှင် ရှင်းရှင်းလင်းလင်း လုပ်ကိုင်ပါက အောင်မြင်၏။ အစိုးရအလုပ်အကိုင်များနှင့် အကျိုးပေး၏။ အတတ် ပညာပေါင်းစုံကို ထင်ပေါ်လိုစိတ်နှင့် သင်ယူခြင်းမျာကို ရှောင်ကြဉ်၍ မိမိ ဘဝအတွက် အကျိုးရှိသော လုပ်ငန်းများကို ဇွဲနှင့်လုပ်ကိုင်ပါက လွန်စွာတိုးတက် အောင်မြင်၏။ (ဝ) ကြွင်း ပုတိဉာဉ် (သို့) တနင်္ဂနွေသား ပုတိဖွား။ ပုတိအိမ်၏ အဓိပ္ပာယ်သည် ဖုံးကွယ်ခြင်း၊ လျှို့ဝှက်ခြင်း၊ ပျော့ညံ့ခြင်း၊ မကျော်စောလိုခြင်း တို့ဖြစ်ပြီး တနင်္ဂနွေဂြိုဟ်၏ အဓိပ္ပာယ်သည် အိုးအိမ်၊ အိမ်ထောင်၊ အုပ်စုတို့ဖြစ်ပါသည်။ ၎င်းတို့နှစ်ခု ပေါင်းစပ်လိုက်လျှင် (ဝ) ကြွင်း ပုတိဉာဉ် ထွက်ပေါ်လာပါသည်။ (ဝ) ကြွင်း အားလုံး ပုတိနေရာတွင် အိုးအိမ်၊ အိမ်ထောင်စု ရှိနေပါသည်။ ထို့ကြောင့် အုပ်စုဒဏ်၊ အိမ်ထောင်ဒဏ်ကို မလွတ်ကင်းသူများ ဖြစ်ကြ၏။ အိမ်ထောင်နေရာတွင် နှစ်ထပ်ကျသဖြင့် (ဝ) ကြွင်း အားလုံး အိမ်ထောင်စုတို့၏ အကျိုးပေးမှုတို့ကို မလွတ်ကင်းကြဘဲ အိမ်ထောင်ရေး လောဘစိတ်ကြောင့် ခံနေကြရ၏။ အိမ်ထောင်နေရာတွင် နှစ်ထပ်ကျသဖြင့် အတွင်းအုပ်စုတွင် အိမ်ထောင်ရေးဖောက် ပြန် ရှုပ်ထွေးကြ၏။ အိမ်ထောင်ရှုပ်ထွေးလျှင် တစ်ယောက်တည်း မရှုပ်၊ အဖော်ပါသည်။ ၎င်းအဖော်သည် ဓာတ်သိ ဖြစ်၏။ လက်ရှိအိမ်ထောင်နှင့် အဆင်မပြေပါက မိမိသားမယား လင်သား ကဲ့သို့ ရင်းနှီးသူများနှင့် အိမ်ထောင်ရှုပ် ထွေးကြ၏။ (ဝ) ကြွင်း များ ကိလေသာ ရာဂစိတ် ကြီးမားလေလေ ဘဝတွင် ခံရလေဖြစ်၏။ ထို့ကြောင့် တဏှာရာဂကို ထိန်းချုပ် မှသာလျှင် ဘဝတွင် အောင်မြင်မှုများ ရရှိကြမည် ဖြစ်ပါသည်။ အဓိပတိအိမ်၏ အဓိပ္ပာယ်သည် ဘဝင်မြင့် မာန ကျော်စောလိုမှုဖြစ်ပြီး ဗုဒ္ဓဟူးဂြိုဟ်၏ အဓိပ္ပာယ်မှာ လူတစ်ကိုယ်လုံးနှင့် လူဖြစ်သောကြောင့် ၎င်းတို့ ဆက်စပ်လိုက်သောအခါ (ဝ) ကြွင်း အဓိပတိဉာဉ် ထွက်ပေါ်လာ ပါသည်။

(ဝ) ကြွင်း အားလုံး လူပုံအလယ်တွင် လူတစ်ကိုယ်လုံး တစ်လောကလုံးကို ဂရုမစိုက်ဟန်ဖြင့် ပုံဖမ်း၍ ဆက်ဆံကြ၏။ အများလူမြင်ကွင်းတွင် မျက်နှာကြောတင်းတင်း ဖြင့်နေခြင်းသည်။ (ဝ) ကြွင်း တို့၏ လူမြင်ကွင်းတွင် ပုံဖော်ထားသောအရာဖြစ်၏။ (ဝ) ကြွင်း တို့သည် မီးတောက်မီးလျှံကဲ့သို့ နေထိုင်မှုကို ရှောင်ကြဉ်၍ အာပေါဓာတ်ကဲ့သို့ နေထိုင်မှု ပြောင်းပစ်ရမည်။ လူလှဖို့ထက် စိတ်လှဖို့ကို ကျင့်ကြံရမည်။ လူတစ်ကိုယ်လုံး သန့်ပြန့်စွာနေထိုင်ရမည်။ ပစ်စလက်ခတ် နေလျှင် မရဏဉာဉ်။ လူလူချင်းပေါင်းသင်း ဆက်ဆံရာတွင် မိမိနှင့် ပေါင်းသင်း သူများအပေါ် စာနာစိတ်မွေးရမည်။ မိမိ မနှစ်သက်သော ကိစ္စရပ်များကို သူတစ်ပါးကိုလည်း မပြုလုပ်ရပါ။ ရေဓာတ်ကဲ့သို့ မိမိနှင့် ပူးတွဲသူများအပေါ် ဆက်ဆံပါ။ မိမိအတွက်နှင့် ပူပင်သောက မရောက်ရဘဲ အေးချမ်းမှုကို ဖြစ်စေလျှင် အထူးအောင်မြင်၏။ လူနှင့်စိတ်သည် ကျွဲကူးရေပါ ဖြစ်သဖြင့် မိမိစိတ် ဆန္ဒကို ရှေ့တန်းမတင်ဘဲ နေထိုင်ဆက်ဆံလျှင် ဘဝတွင် လွန်စွာ အောင်မြင်ကြ၏။

အထက်ပါ ရေးသားဖော်ပြခဲ့သော (ဝ) ကြွင်း ဉာဉ်စရိုက်များသည် (ဝ) ကြွင်း နေ့ဖွားများနှင့် သက်ဆိုင်ပါ၍ မည်သည့်နေ့မဆို (ဝ) ကြွင်း သည့် ခုနှစ်တွင် မွေးဖွားကြကုန်သော (၇) နေ့ဖွားများသည် အထက်ပါ ရေးသား ဖော်ပြခဲ့သော ဉာဉ်စရိုက်များနှင့် ပက်သက်၍ မကောင်းသော စရိုက်မျာကို ပယ်လိုက်ပါက လူ့ဘဝတွင် စိတ်လည်းချမ်းသာ လူလည်းကျန်းမာ၍ စိတ်သွားတိုင်းကိုယ်ပါ လိုရာဆန္ဒများကို ထာဝရ ရရှိကြမည် ဖြစ်ပါသည်။",
"1ky":"(၁) ကြွင်း။

(၁) ကြွင်းသော ခုနှစ်တွင် မွေးဖွားသော (၇) နေ့သားသမီးများနှင့် သက်ဆိုင်ပါသည်။ (ဘင်္ဂ) အကွက်တွင်(၁) ဂဏန်း ရှိနေပါသည်။ (၁) ဂဏန်း၏ အဓိပ္ပာယ်မှာ အိုး၊ အိမ်၊ အိမ်ထောင်၊ အုပ်စု၊ အလုပ်၊ ကျောင်း အစရှိသည်တို့ဖြစ်ပြီး၊ ဘင်္ဂ၏ အဓိပ္ပာယ်မှာ မတည်ငြိမ်ခြင်း၊ ပျက်စီးခြင်း၊ ပြောင်းရွှေ့ခြင်း အစရှိသည်တို့ ဖြစ်ပါသည်။ ဘင်္ဂ၏ အဓိပ္ပာယ်မှာ ပါဠိစကားဖြစ်ပြီး တိုက်ရိုက်အဓိပ္ပာယ်မှာ (အပျက်) ဖြစ်သည်။ ထို့ကြောင့် (၁) ကြွင်း မဟာဘုတ်ခွင်တွင် ကြည့်ပါက ဘင်္ဂနေရာတွင် တနင်္ဂနွေဂြိုဟ် ရှိသည်။ ၎င်းဘင်္ဂဂြိုဟ်သည် သက်ဆိုင်ရာ မဟာဘုတ်ရှင်တို့၏ အမိဝမ်းမှ ကျွတ်သည့် အချိန်မှစ၍ သတ်မှတ်ရမည်။ ဘဝတစ်ခု၏ အစကာလဖြစ်သည်။ ထို့ကြောင့် ဘင်္ဂခွင်သည် လွန်စွာအရေး ကြီးသည် ဘဝ၏ အစသည် အပျက်နှင့်စသည်၊ ရုပ်တရားတို့သည် (အဖြစ်) နှင့်စ၍ (အပျက်)နှင့် ဆုံးသည်။ နာမ်တရားတို့သည် (အပျက်) နှင့်စ၍ (အဖြစ်)နှင့် ဆုံးသည်။ (၁) ကြွင်း ကျား၊ မ အားလုံးတို့သည် မွေးဖွားသည့် အချိန်မှစ၍ အမိဝမ်းမှ ကျွတ်သည်နှင့် အိုးအိမ်၊ အိမ်ထောင်၊ အုပ်စုပျက် စီးနေသည်။ ထို့ကြောင့် (၁) ကြွင်းနှစ် မွေးသောသူတို့သည် ငယ်ရွယ်စဉ် ကာလတွင် အမိ၊ အဖများ၊ အိမ်ခြေရာခြေ မမြဲခြင်း(သို့) အလုပ်အကိုင် မမြဲခြင်း၊ မိဘများ စိတ်အခန့်မသင့်၍ ကွဲကွာနေခြင်း၊ ဆွေမျိုးအုပ်စုများနှင့် ကွဲကွာနေသော အချိန်ဖြစ်နေခြင်း။ ၎င်းကာလမျိုးတွင် မွေးဖွားလာကြသည်။ တနင်္ဂနွေသည် အန္တောဓာတ်တွင် မီးခဲ ဓာတ်အပျက်နေရာတွင် ရှိသည်။ မီးသည် အပူဓာတ်ဖြစ်ပြီး အပူကို လူတွေကြောက်ကြသည်။ ထို့ကြောင့် (၁) ကြွင်းတို့သည် မိဘ ညီအစ်ကို မောင်နှစ်မ များ၏ ချစ်ခင်မှုကို မရကြချေ။ ကလေးဘဝတွင် အပြင်လူများက ပို၍ချစ်ကြသည်။ ကျောင်းနေစဉ် ခဏတွင် အသိဉာဏ် မဖွံ့ဖြိုးသေးသဖြင့် အပေါင်းအသင်း၊ မိတ်ဆွေတို့သည် လူကောင်းများဖြစ်ခဲ့သည်။ ခံစားချက်ခြင်း တူညီသော လူဆိုး၊ လူပေများနှင့် ပေါင်းသင်းကြသည်။ (၁) ကြွင်းများ ခေတ်ပညာတတ်ဖြစ်သည်က နည်းသည်။ သို့သော်လည်း ခေတ်ပညာ တတ်ပါက သူမတူအောင် ထူးချွန်သည်။ (၁) ကြွင်း မွေးဖွာသော ဇာတာရှင်များ အိမ်ထောင် ပြုကြလျှင် မိမိထက်ငယ်သူ (သို့) ရွယ်တူများနှင့် ပြုကြပါက အိမ်ထောင်ရေး မတည်ငြိမ်ဘဲ အိမ်ထောင်ဆက်များ ကြမည်။ မိမိထက် အသက်ကြီးသောသူနှင့် ပူးတွဲနေထိုင်သော (၁) ကြွင်းများလွန်စွာ ဘေးအန္တရာယ်ကြီးမားသည်။ (၁) ကြွင်း (ဘင်္ဂ) ဉာဉ် အားကြီးမားသောသူများ ငယ်စဉ်အခါတွင် လွန်စွာ ရည်းစား များကြသည်။ အုပ်စု အပျက်သဘောကြောင့်လည်း ဆွေမျိုးအုပ်စုနှင့် မတည့်ခြင်း၊ ပူးတွဲ၍နေထိုင်လို့ မရကြပေ။ (၁) ကြွင်းအများစုသည် နေအိမ်အဆောက်အအုံ များကို ပူးတွဲ၍ နေထိုင်ကြသည်။ နေအိမ်တွင်မှာလည်း တစ်ဦးနှင့်တစ်ဦး အတိုက်အခိုက်၊ အပြိုင်အဆိုင်များ ဖြစ်နေကြသည်။ မိမိ၏ အိမ်ထောင်ဘက်နှင့်လည်း သူမှန်၊ ကိုယ်မှန်နှင့် တစ်ဦးနှင့်တစ်ဦး ပြိုင်ဆိုင်၍ အမြဲမတည့်ကြချေ။ အိမ်ထောင် ဖက်နှင့် မကြာခဏကွဲလိုက် ပေါင်းလိုက်ဖြစ်နေကြ၏။ ထို့ကြောင့် (၁) ကြွင်းအားလုံးတို့သည် အိမ်ထောင်ရေး တည်ငြိမ်အောင် ထိန်းသိမ်းရန်လိုသည်။ မိမိဘဝတွင် (ဘင်္ဂ) ကို ပျက်ပြီးသည်ဖြစ်စေ၊ မပျက်သေးသည်ဖြစ်စေ တည်ငြိမ်အောင် ထိန်းသိမ်းနိုင်ပါက ဘဝတွင် လွန်စွာ တိုးတက်မည်။ ဘင်္ဂကိုနိုင်လျှင် အဓိပတိကို ရရှိပါမည်။

၁။ ငယ်စဉ်အခါတွင် ကျောင်းခဏခဏ မပြောင်းဘဲ တည်ငြိမ်မှုရှိလျှင် အဓိပတိတွင်ရှိသော ပညာတတ်မည်။
၂။ ငယ်စဉ်အခါတွင် ရည်းစား ခဏခဏ မပြောင်းဘဲ၊ ကျောင်းစာကိုသာ ကြိုးစားပါက အဓိပတိတွင်ရှိသော ပညာတတ်မည်။
၃။ ဒုတိယအရွယ်တွင် ဘင်္ဂတွင် ရှိသော အိမ်ထောင် တည်ငြိမ်မှုရှိပါက အဓိပတိတွင်ရှိသော မြေပိုင်၊ ယာပိုင်ရရှိမည်။
၄။ အုပ်စုများနှင့် ပူးတွဲမနေပါက တိုးတက်မည်။
၅။ (၁) ကြွင်း (ဘင်္ဂ) နေရာအပျက်ကို ဆန့်ကျင်၍ အလုပ်အကိုင် များကို မကြာခဏမပြောင်းဘဲ တည်ငြိမ်စွာနှင့် တစ်ခုကောင်း ပြုလုပ်ပါက ကြီးပွား ချမ်းသာမည်။
၆။ သွေးသား အုပ်စုများနှင့် ပြသာနာမတက်ဘဲ၊ ၎င်းအုပ်စုများကို တတ်နိုင်သ၍ ထောက်ပံ့ပါက မိမိတွင် အုပ်စု မပျက်တော့ပါ။ (မရဏ) ဆိုသည့် စကားမှာ ပါဠိစကားဖြစ်၍ သေဆုံးခြင်းဟု အဓိပ္ပာယ် ရပါသည်။ မရဏဆိုသည်မှာ မွေးသည့်နေ့မှ သေဆုံးခြင်း တိုင်အောင် ရုပ်တရား၊ နာမ်တရား အားလုံးတို့အား နှစ်မျိုးစလုံးကို မကောင်းသော၊ လွန်စွာ အကုသိုလ်ကြီးမားသော (ကိုယ်၊ စိတ်၊နှုတ်) (၃) ပါး စလုံးတို့ကို ဖြစ်စေတတ်သော စေ့ဆော်မှုကြောင့် ဖြစ်ပေါ်လာသော စိတ်ပိုင်းဆိုင်ရာ နာမ်စရိုက်ဟူ၍ ခေါ်သည်။ မာရဏဆိုသည်မှာ လူသား အားလုံးတို့အား အထူး ဒုက္ခပေးသောနေရာ ဖြစ်သည်။ (၇) နေ့သား သမီးတို့သည် မိမိတို့၏ ကိုယ်၊ စိတ်၊ နှုတ် (၃)ပါးလုံး ၎င်းတို့၏ မရဏနေရာတွင် သူ၏ အကျင့်စရိုက်များနှင့် ပုံဖော်ထားကြ၏။

(၁) ကြွင်း၏ မရဏအကွက်ရှိ အဓိပ္ပာယ်မှာ ချူချာခြင်း၊ ပျော့ညံ့ခြင်း၊ အားမရှိခြင်း၊ သည်းမခံနိုင်ခြင်း အစရှိသည်တို့နှင့် ဗုဒ္ဓဟူးဂြိုဟ်၏ အဓိပ္ပာယ်မှာ (လူ) လူတစ်ကိုယ်လုံး အစရှိသော ပရိယာယ်နှစ်ခု ပေါင်းစပ်၍ ဖြစ်ပေါ်လာသော ဉာဉ်စရိုက်ပင် ဖြစ်ပါသည်။ ထို့ကြောင့် (၁) ကြွင်း ကျား၊ မ တို့သည် လူတစ်ကိုယ်လုံးဆိုး၍ သူနှင့် (ဗဟိဒ္ဓ) ဖြစ်သော လူအားလုံးတို့သည် သူ့ကြောင့် လူဆိုးများ ဖြစ်ကုန်ကြ၏။ (၁) ကြွင်း အားလုံးတို့သည် မိဘ၊ ဆရာ၊ မိတ်ဆွေ၊ အပေါင်းအသင်း၊ ဆွေမျိုး၊ ညီအစ်ကိုမောင်နှမ၊ လူအားလုံး အကျိုးမပေးပါ။

(၁) ကြွင်းခုနှစ်တွင် မွေးဖွားသူတို့သည် မိဘများ စီးပွားပျက်ချိန်၊ ဒုက္ခ ရောက်ချိန်တွင် မွေးဖွားကြ၏။ (၁) ကြွင်း တနင်္ဂနွေ သားသမီးများ မိဘလက်ထက်တွင် မကြီးပြင်းဘဲ ညီအစ်ကို မောင်နှမ ဦးလေး၊ အဒေါ် သားချင်းတို့နှင့် ကြီးပြင်းကြ၏။ မိဘနှင့် အတူနေသာ (၁) ကြွင်းတို့တွင် သီးခြားစရိုက်၊ ဟန်ပန် ရှိကြ၏။ ပညာသင်ကြားနေစဉ် (လူမရဏ) နှင့် လူအဆိုး အကျိုး ပေးသောကြောင့် လူဆိုး၊ သူခိုးများကို ခင်တွယ် ပေါင်းသင်းနေမိခြင်း၊ အရက်၊ ဖဲ၊ လောင်းကစား သမားများကို ပေါင်းသင်းမိခြင်း၊ ကျား၊ မ ပညာရေးဆုံးခန်း မတိုင်ခင် အိမ်ထောင်ကျခြင်း၊ လူအဆိုးကြောင့် တစ်ခုလပ်၊ မုဆိုးဖိုများနှင့် အိမ်ထောင်ကျခြင်း၊ (၁) ကြွင်းများသည် အများအားဖြင့် အိမ်ထောင်ကျပြီး အစောပိုင်း ကာလအထိ ကိုယ်နေချင်သလို နေထိုင် တတ်ကြ၏။ (၁)ကြွင်း နှစ်မျိုးရှိသည်။ တစ်မျိုးသည် ဘာသာရေးလိုက်စားပြီး ယဉ်ကျေး သိမ်မွေ့၏။ နောက်တစ်မျိုးသည် ဘာသာရေး မလိုက်စားဘဲ စရိုက်ကြမ်း၏။ ကျား၊ မ အားလုံးတို့သည် မရဏဉာဉ် အားကောင်း ကြပါက ငွေရလျှင် ပြီးရောစိတ်နှင့် ကောင်းမှု၊ မကောင်းမှု၊ မရွေးတော့ဘဲ လုပ်ကိုင်စား သောက်ကြသဖြင့် လူဆိုး၊ လူမိုက်များ ဖြစ်ကုန်ကြ၏။ မရဏဉာဉ် အားကောင်းကြပါက လုံချည်အပေါက်၊ အဖာနှင့် ဝတ်ဆင်ကြရ၏။ (၁) ကြွင်းများ အားလုံးတို့သည် လူတစ်ဦးနှင့် ကြာမြင့်စွာ မပေါင်းကြဘဲ ကောက်ရိုးမီးပမာ ခဏသာ ပေါင်းသင်းကြ၏။ မရဏခွင်တွင် (၄) ဂဏန်း၊ ဗုဒ္ဓဟူးဂြိုဟ် ရှိသဖြင့် လူစုလူဝေး အဖွဲ့အစည်းနှင့် ပက်သက်သောလုပ်ငန်းများ လုံးဝ အကျိုးမပေးပါ။ ရေနှင့်ပက်သက်သော သင်္ဘောသား လုပ်ငန်းများ အကျိုးမပေးပါ။ ရေနှင့် ပက်သက်လျှင် သေသည်အထိ ဖြစ်တက်၏။ ရေဓာတ်နှင့် လေဓာတ်မှာ မရဏကျ သဖြင့် လေဖြတ်သော ရောဂါဖြစ်ကြရ၏။ လူအဆိုး သဘောကြောင့် ရုပ်ရှင်လုပ်ငန်း၊ အတီး၊ အမှုတ်၊ အကအခုန် လုပ်ငန်းများ အကျိုပေးပါသည်။ အစိုးရလုပ်ငန်းများ အကျိုး မပေးပါ။ ကျား၊ မ အားလုံးတို့သည် လူအဆိုး သဘောကြောင့် ရုပ်ရည်ချောမော လှပကြ၏။ ရည်းစားများခြင်း၊ အိမ်ထောင်ဆက်များခြင်း၊ လူကို အရင်းတည်ရသော ပြည့်တန်ဆာ လုပ်ငန်းများနှင့် သိုက်တူးသောအကျင့် ရှိသူသည် မာရဏဉာဉ် အားကြီးသူများ ဖြစ်ကြ၏။ ဝက်သားနှင့် မတည့်ပါ။ ရေချိုးမှား၍ ရောဂါ ရတတ်၏။ (၁) ကြွင်းသော မဟာဘုတ်၏ မာရဏမှာ (လူ) ဖြစ်သာကြောင့် လူအများနှင့် မိမိတစ်ယောက် (အများနှင့်တစ်ယောက်) ဇာတာဖြစ်ပါသည်။ (အထွန်း) ဉာဉ်ဆိုသည် မဟာဘုတ် ပိုင်ရှင်အားလုံးတို့သည် မွေး သည့်နေ့တိုင်အောင် တိုးတက်ထွန်းကားအောင် ပြုလုပ် နေကြခြင်းဖြစ်သည်။ သို့သော် လူသားအားလုံးတို့သည် အသိမဲ့၍ လုပ်နည်း မမှန်သောကြောင့် မထွန်းသည့်အပြင် စိုက်သွားသည်။ အထွန်းဉာဉ်၏ မူလအဓိပ္ပာယ်မှာ ထင်ပေါ်လောဘ၊ စပ်စုမှုဖြစ်သည်။ (၁) ကြွင်း၏ အထွန်းခွင်တွင် (ဝ) ရှိသည့်အတွက် စနေ၏ ပရိယာယ်မှာ ထင်ပေါ်စပ်စု ဖြစ်သည်။ ထို့ကြောင့် ထင်ပေါ်နှစ်ထပ်၊ စပ်စုနှစ်ထပ် ထပ်ဖြစ်ပါသည်။ ဆိုလိုသည်မှာ လူသားတိုင်း မိမိ၏အထွန်းခွင်အား လောဘကြီးမား ထင်ပေါ်လိုစိတ်နှင့် နေရာတကာ စပ်စပ်စုစု ပြုလုပ် နေကြခြင်းဖြစ်သည်။ ထွန်းအောင်လုပ်လေ ကျဆင်းလေဖြစ်သည်။ အထွန်းခွင်ကို ဥပက္ခာပြုရမည်။ မိမိ၏ အထွန်းခွင်ကို ဥပက္ခာပြုနိုင်လျှင် ပို၍ အောင်မြင်မည်ဟု သေချာပေါက်မှတ်ယူပါ။ အထွန်းသည် မွေးရာပါ ပင်ကိုယ် အကျိုးပေး ဖြစ်သည်။ ပင်ကိုယ်အကျိုးပေးကို လုပ်ယူ၍ မရပါ။ (၁) ကြွင်းအားလုံး ထင်ပေါ်လိုမှု အထုပ်အထည် (စနေ) ဂဏန်း အထွန်းတွင် ရှိသည့်အတွက် လူ့လောက လူပုံအလယ်တွင် အနီးမဝေး ပတ်ဝန်းကျင်တွင် သူ့တစ်ကိုယ်လုံး ထင်ပေါ်လိုစိတ် အမြဲရှိသည်။ ထင်ပေါ်လိုမှု အနုသယဓာတ် ကြောင့် (၁) ကြွင်း ကျား၊မ အားလုံး ထင်ပေါ်လိုသော စိတ်ဓာတ်ရှိသည်။ (၁) ကြွင်း စနေမှာ ထင်ပေါ်လိုစိတ်တွင် အဆိုးဆုံး ဖြစ်ပါသည်။ သိုက်ဆိုသည်မှာ လွဲမှားသော ကိစ္စရပ်များကို စေ့စေ့စပ်စပ်သေသေ ချာချာ၊ အကွက်စေ့စေ့ အမှားများပြုလုပ်နေကြသည် (၁) ကြွင်းများသည် (စိတ်) စေ့စပ် သေချာသည်။ (သိုက်) ခွင်သည် အလိုချင်ဆုံး အရာ၍ အခက်ခဲဆုံးသော နေရာဖြစ်ပါသည်။ (၁) ကြွင်းများသည် စိတ်ချမ်းသာမှုကို လိုချင် ကြသည်။ သို့သော်လည်း စိတ်ချမ်းသာမှုသည် တဒင်္ဂသာ ဖြစ်သည်။ (၁) ကြွင်းအားလုံးတို့သည် အနာဂတ်ကို တွေးတော ပူပန်လိုစိတ်နှင့် ပုံစံဇယားချကာ ပူပင်ကြံစည် ကြသည်။ စိတ်သည် ကျဉ်းကျပ် ခက်ခဲနေသည်။ စိတ်လွတ်လပ်မှုကို ရှာဖွေကြသည်။ ရှာလေ ခက်ခဲလေဖြစ်သည်။ (၁) ကြွင်းရုန်းလျှင် အကုန်ရုန်းသည်။ မွေးဇာတာ မဟာဘုတ်တွင် ရုပ်၊ နာမ်နှစ်ပါး ရှိသည့်အနက် နာမ်ခိုင်းသမျှကို ရုပ်က လိုက်၍ လုပ်ကြရ၏။ နာမ်ခွင်များကို နိုင်နင်းအောင် ကျင့်သုံးနိုင်လျှင် ရုပ်ခွင်များ၏ ဒုက္ခဘေးမှ ကင်းလွတ်မည်။ ရာဇကို နိုင်လျှင် ရာဇ၏ ဒုက္ခဘေးမှ ကင်းလွတ်မည်။ ပုတိကို နိုင်လျှင် ဘဝကို တိုးတက်နိုင်သည်။ အဓိပတိကို နိုင်လျှင် (ဘင်္ဂ) အပျက်ဘေးမှ လွတ်ကင်းမည်။

မရဏ၊ ပုတိနှင့် ရာဇဖွားများ အားလုံးတို့သည် ဉာဏ်သမားများ ဖြစ်ကြ၏။ (၁) ကြွင်းအားလုံးတို့၏ ရာဇခွင်ကိုကြည့်ပါက ရာဇဆိုသော စကား၏ အဓိပ္ပာယ်မှာ (မင်းလိုကြွယ်) ၍ မိမိပြုလုပ်လိုသော ဆန္ဒအလုပ် တစ်ခုကို တိုက်ရိုက် မပြုလုပ်ကြဘဲ လှည့်ပတ် ကွေ့ကောက်ပြုလုပ် တတ်သည့်သဘော သဘာဝနှင့် မမှန်ကန်သည့်သဘော သဘာဝနှင့် မမှန်ကန်သည့် သဘောပင်ဖြစ်သည်။ အကြွင်း (၇) ပါးတွင် ရာဇခွင်နှင့် ကင်းလွတ်သူဟူ၍ မရှိပါ။ ရာဇနှင့် အကြောင်းအကျိုး ဆက်စပ်နေသော (မရဏ) ခွင်၏ ခိုင်းသမျှကို ရာဇခွင်မှ လိုက်လုပ်ကြ၏။ နာမ်၏ ခိုင်းစေသမျှကို ရုပ်ကလိုက်၍ လုပ်သော် ရုပ်ဒုက္ခရောက် ရ၏။ (၇) ရက်သားသမီးများ သက်တမ်းစေ့ မနေရဘဲ၊ အရွယ်မတိုင်ခင် သေဆုံးရခြင်း၏ အကြောင်းတရားသည် (ရာဇ) ခွင်၏ လုပ်ရပ်များကြောင့်ဖြစ်ပါသည်။ (၁) ကြွင်းများကို ကြည့်ပါက (ရာဇ) အိမ်တွင် (သောကြာ) ဂြိုဟ် ရပ်တည် နေပါသည်။ သောကြာ၏ ပရိယာယ်မှာ (စကား၊ ခရီး) ဖြစ်သောကြောင့် ကျား၊မ အားလုံးစကားကို လှည့်ပတ်၍ ပြောဆိုကြသည်။ သွားလာ လှုပ်ရှားမှုများ၊ လှည့်ပတ် ကွေ့ကောက်ကြ၏။ ပြောဆိုမှု နှုတ်လွယ်သည်။ ကတိပေးလွယ်သည်။ (၁) ကြွင်းများသည် လှုပ်ရှားမှုကို ပုံမှန် မလှုပ်ရှားဘဲ အခြေအနေကြည့်၍ လှုပ်ရှားကြ၏။ စကားပြောလျှင် ဦးတည်ချက် ပျောက်နေကြ၏။ စကားပြောရာတွင် လိုရာမရောက်ဘဲ အဓိပ္ပာယ် ပေါ်လွင်အောင် ရှင်းရှင်းလင်းလင်းမပြောဘဲ ဝေ့ဝိုက်၍ ပြောဆိုတတ်ကြ၏။ တစ်ဖက်သားမှ သူတို့၏ စကားကို နားမဝင်ပါ။ စကားပြောရာတွင် ရှင်းလေ ရှုပ်လေဖြစ်၏။ စကားကြောင့် သင်္ကာရှင်းရ၏။ ရာဇခွင်၏ စရိုက်များကို မရှောင်နိုင်ကြပါက ငယ်ငယ်ရွယ်ရွယ်နှင့် လေဖြတ်ကြရ၏။ ထို့ကြောင့် (၁) ကြွင်းမဟာဘုတ် ပိုင်ရှင်များသည် စကားကို အမှန်တိုင်း ပြောဆိုပါ။ နှုတ်ချိုပါ။ ကတိတည်ပါစေ။ စကားစကားများများ မပြောရ။ တစ်နေရာထဲတွင် တည်ငြိမ်စွာလုပ်ကိုင် စားသောက်ပါ။ လုပ်ငန်း မတည်ငြိမ် ခြင်းများသည် မရဏ၏ ခိုင်းစေချက်များကို ရာဇမှ လိုက်လုပ် နေခြင်းဖြစ်သည်။ (၁) ကြွင်းများ အိမ်လည်သော် ရာဇဉာဉ် အဆိုး ဖြစ်၏။ (၁) ကြွင်း မဟာဘုတ်ခွင်၏ ပုတိနေရာတွင် တနင်္လာဂြိုဟ် (၂) ဂဏန်း ရောက်ရှိ နေပါသည်။ ပုတိဆိုသည့် ပါဠိစကား၏ အဓိပ္ပာယ်မှာ (အပိုဒ်) ဓာတ်ဖြစ်ပါသည်။ ဖုံးကွယ်ခြင်း၊ ပျော့ညံ့ခြင်း၊ မကျော်စောသင့်သော အရာများတွင် ကျော်စောခြင်းများသည် ပုတိခွင်၏ အဓိပ္ပာယ်များဖြစ်သောကြောင့် (၁) ကြွင်း၏ ပုတိခွင် (ငွေ) အကြား ရောက်ရှိ နေသောကြောင့် ဖုံးကွယ်၍ရရှိသော ငွေကို လွန်စွာ မက်မောသည်။ အိမ်ထောင်ရေး ကိစ္စများတွင် စီးပွားတွက်၊ တွက်၍ အိမ်ထောင်ပြုသည်။ ဆန့်ကျင်ဘက်လိင် အပေါ်တွင် ချူစား၊ မြှောက်စားသည်။ ဘဝတွင် ငွေကြေး ပြတ်လတ်၍ ဆင်းရဲကြခြင်းမှာ မယူသင့်သော ငွေများကို ယူမိသောကြောင့် ဖြစ်ပါသည်။ မမှန်ကန်သော စီးပွားရေး ဖြတ်လမ်းများကို လုပ်ဆောင်မိကြပါက လွန်စွာအန္တရာယ် ကြီးမားသည်။ (၁) ကြွင်းမဟာဘုတ်၏ အဓိပတိနေရာတွင် (၅) ဂဏန်းပညာ အတွေးအခေါ် ရောက်ရှိ နေသောကြောင့် မူလအဓိပတိနေရာ အကွက်ရှိ ဘဝင်မြင့်ခြင်း၊ မာနကြီးခြင်းတို့နှင့် ပေါင်းစပ်လိုက်ပါက (၁) ကြွင်းများသည် လူပုံအလယ်တွင် မိမိ၏ အတတ်ပညာများ၊ အတွေးခေါ်များကို အသုံးချလေ့ရှိသည်။ လူအများရှေ့တွင် အရာရာကို တတ်သိလေမာန်နှင့် ခပ်တည်တည် နေလေ့ရှိသည်။ (၁) ကြွင်း မဟာဘုတ် ပိုင်ရှင်များသည် ပညာစစ်၊ ပညာမှန်ကို တကယ်တတ်အောင် ကြိုးစားပါက ဘဝတွင်လွန်စွာ အောင်မြင်ကြ၏။ အဓိပတိခွင်သည် ဆန္ဒာအဓိပတိ၊ စိတ္တာအဓိပတိ၊ ဝီရိယာအဓိပတိ၊ ဝီမံသာအဓိပတိဟု ဆိုအပ်သော အဓိပတိ (၄) ပါးတို့ဖြင့် မိမိ၏မယာ ဘုတ်အကြွင်း စရိုက်နှင့် သက်ဆိုင်သော အဓိပတိကို ပစ္စည်းလေးပါး ကပ်၍ ကြိုးစားကြပါက ဘဝတွင် အောင်မြင်မှုများ ရရှိကြရမည်ဖြစ်၏။

နိဂုံးအနေဖြင့် ဆိုခဲ့ပြီးသော မဟာဘုတ် အကွက်များ၏ အဓိပ္ပာယ် များကို သေချာစွာ လေ့လာပြီး မကောင်းသော ဉာဉ်စရိုက်များကို သိရှိ ကြပြီးလျှင် မိမိတို့၏ အားနည်းချက်၊ အားသာချက်များကို ပြုပြင်နေထိုင်ကြပါက ရရှိပြီးသော လူ့ဘဝတစ်ခုတွင် အကုသိုလ် ကင်းစွာနှင့် ဘဝကိုနိဂုံးချုပ် နိုင်မည်ဖြစ်ကြောင်း အကြောင်းတရားများကို ကောင်းမွန်အောင် ပြုလုပ်နိုင်ကြပါက အကျိုးတရား များသည်လည်း သူ့အလိုလိုကောင်းမွန်လာ မည်ဖြစ်ကြောင်း ရေးသားဖော်ပြ လိုက်ရပါသည်။",
"2ky":"(၂) ကြွင်း။

(၂) ကြွင်း အားလုံးတို့သည် ဘင်္ဂနေရာတွင် တနင်္လာဂြိုဟ် (ငွေ၊ အကြွား) ပျက်နေသည်။ ငယ်ရွယ်စဉ် ကာလတွင် မိဘများသည် ငွေကြေး ကြယ်ဝပါက (သို့) ဆင်းရဲလွန်းပါက ဘဝတွင်အသိဉာဏ် ကြယ်သော လူတော် ကလေးများ ဖြစ်လာကြသည်။ (ငွေ၊ အကြွား) အပျက်သဘောကြောင့် ငွေရှိလျှင် ခဏသာဖြစ်၍ ကြွားဝါ နေထိုင်လွန်းပါက ခဏသာဖြစ်သည်။ (၇) ရက်သားသမီး ဘင်္ဂခွင်နှင့် တွေ့လျှင် တည်ငြိမ်မှုမရှိ၊ တုန်လှုပ်တတ်ကြသည်။ (၂) ကြွင်း ငွေများများရှိလျှင် ငွေများများ ရပေါက်ရှိလျှင် သမာဓိ ပျက်တတ်သည်။ ကျား/မ အားလုံး ရည်းစားအပေါ် ဘယ်လောက် ချစ်ချစ် နောက်တစ်ဦးက ငွေကြေးပြည့်စုံလျှင် နောက်လူနှင့် ညားတတ်သည်။ မိမိတို့၏ ဘင်္ဂခွင်ကို ထိန်းသိမ်းနိုင်ပါက အဓိပတိတွင်ရှိသော (လှုပ်ရှားမှု)အားလုံး အောင်မြင်သည့် ဘဝကိုရမည်။ ငွေကြေး လောဘကို သတ်နိုင်ရမည်၊ ငွေရှိလျှင် မှန်မှန်ကန်ကန် အသုံးချတတ် ရမည်။ မိမိ၏ ဘင်္ဂခွင်တွင် အကြွား ပျက်နေသည်။ ကြွားလျှင် ပျက်စီးမည်၊ အရှိကို အရှိ အတိုင်းထားလျှင် အောင်မြင်မည်။ (၂) ကြွင်း သောကြာအများစုမှာ မိန်းမ ပျက်များနှင့် ပျော်ပါးတတ်သည်။ (၂) ကြွင်း မိန်းကလေးများ အတူနေမိသားစု အပေါ် ဗိုလ်ကျတတ်သည်။ ပြန်ပြောလျှင် ဒေါသအိုး ပေါက်ကွဲသည်။ (က) တယူသန်မှု အဆိုး၊ (ခ) ပညာအဆိုး၊ (ဂ) တွေးခေါ်မှု အဆိုး။ (၂) ကြွင်း ကျား/မ အားလုံး၏ မရဏနေရာတွင် ပညာ၊ အတွေးအခေါ် (၅) ဂဏာန်း ရှိပါသည်။ (၂) ကြွင်း (၂) မျိုး ရှိသည်။ အရပ် ရှည်လွန်းသူ (သို့) အရပ် ပုလွန်းသူများသည် တစ်ယူသန် စိတ်ရှိပြီး မရဏဉာဉ် အားကောင်း၍ ကိုယ်ထင်ရာကို လုပ်တတ်ကြသည်။ အသက်ကြီးလေ တစ်ယူသန်စိတ်များ လေဖြစ်သည်။ (၂) ကြွင်းအားလုံးတို့သည် ကိုယ့်သဘော ကိုယ့်ဆန္ဒနှင့် အရာရာကို ပြုလုပ်တတ်၍ အမှန်ထက် အမှားများနေသည်။ မိဘပေးစား သူနှင့်မညားဘဲ ကိုယ်ကြိုက်တာ ကိုယ်ယူတတ်သည်။ မိဘချမ်းသာလျှင် လူဆိုးလူမိုက်ဖြစ်၍ သူယူသော အိမ်ထောင်ဖက်ပါ ဆိုးသည်။ (၂) ကြွင်း မိန်းကလေးများ မာနကြီး၍ ခေတ်မီဆန်းပြားသော အဝတ်အစားများကို ကြိုက်နှစ်သက်သည်။ ရပ်ကွက်ထဲတွင် အော်ကျောလံ ကလေးများ ဖြစ်ကြသည်။ မိဘဆင်းရဲလျှင် လူကောင်းသူကောင်း ဖြစ်နိုင်သည်။ ရိုးသားကြိုးစား၍ ခေတ်ပညာတတ်များ ဖြစ်ကြသည်။ အရှက်အကြောက် ကြီးမားသည်။ အရှက်မရှိ လုပ်လျှင်လည်း သူများထက်သာသည်။ လောကတွင် ဆရာသမား၊ ဘုန်းကြီး ရဟန်းများနှင့် ကိလေသာရာဂ အားဖြင့် ငြိစွန်းသူများသည် (၂) ကြွင်း မိန်းကလေးများ ဖြစ်ကြသည်။ (၂) ကြွင်း ကျား/မ အားလုံး ဘာသာရေး စကားပြောလျှင် မဟုတ်တာ အကုန်လုပ်သည်။ လေကြောရှည်သည်။ (၂) ကြွင်း ကျား/မ များ အိမ်ထောင်ကျလျှင် အောက်ပါပုံစံနှင့် အိမ်ထောင်ကျ ကြသည်ကများသည်။

(က) မိမိအိမ်သို့ အဝင်အထွက်ရှိသော သူများ။
(ခ) ဇရပ်၊ ကျောင်းကန် တရားစခန်းများတွင် နေသော သူများဖြစ်ကြသည်။

(၂) ကြွင်းအားလုံး မီးစတစ်ဖက်၊ ရေမှုတ်တစ်ဖက်၊ တရားတစ်ဖက်၊ ကိလေသာတစ်ဖက်ဖြစ်သည်။ (၂) ကြွင်းများသည် ဘုန်းကြီး၊ ရသေ့၊ ဖိုးသူတော်၊ သီလရှင် မကြာခဏဝတ်ကြသည်။ (၂) ကြွင်း မများ အိမ်ထောင်ရေး အဆင်မပြေပါက သီလရှင်ဝတ် ကြသည်။ (၂)ကြွင်း ကျား/မ အားလုံး ပညာ၊ အတွေးအခေါ် ဆိုးကြောင့် မှားသင့်သည်ထက် လွန်ကျူး၍ မှားမိလျှင် အဆိပ်သောက်၍ သေခြင်း၊ ဆွဲကြိုးချ၍ သေခြင်း၊ ရေထဲခုန်ချ၍ သေခြင်းတို့ဖြင့် သတ်သေသူများသည်။ ခေတ်ပညာကို ဆုံးခန်းတိုင်အောင် တတ်ကျွမ်းလျှင် လက်အောက်ငယ်သားများအပေါ် မောက်မာစွာ ဆက်ဆံကြ၏။ ငယ်ရွယ်သူများ ရည်းစားများသည်၊ အိမ်ထောင်ကျပြီး နောက်ပိုင်းတွင် စိတ်ဆန္ဒ အလိုမကျပါက လင်ပြိုင် မယားပြိုင်ထားကြသည်။ ငွေနှင့်ပတ်သတ်လျှင် လောဘကြီး၍ ငွေရမည်ဆိုလျှင် ဘာမဆိုလုပ်ရဲသည်။ အသက်ကြီးသော အဘိုးကြီး၊ အဘွားကြီး များကိုလည်း ငွေရမည်ဆိုလျှင် အိမ်ထောင်ပြုရဲကြသည်။ (၂) ကြွင်းတို့၏ စိတ်သည် ပစ္စုပ္ပန်တွင်မရှိဘဲ ပြီးခဲ့သောအတိတ်ကို အာရုံပြုကြသည်။ မရောက်သေးသော အနာဂတ်ကို ကြိုတင်ပူပန်၍ ပြောဆိုလှုပ်ရှားကြသည်။ (၂) ကြွင်း အားလုံး စကားပြော ကောင်း၍ သူများအပေါ် နိုင်အောင်ပြောသည်။ (၂) ကြွင်း အားလုံး သွက်လက်ဖျတ်လတ်နေလျှင် အထွန်းဉာဉ်ဖြစ်၍ စကားနည်း အေးအေးကုတ်ကုတ် နေလျှင် မရဏဉာဉ်ဖြစ်သည်။ (၂) ကြွင်း ကျား/မ အားလုံး လုပ်ရဲကိုင်ရဲ၊ သေရဲသောစိတ်ဓာတ် ရှိသည်။ အမှားအမှန် မခွဲခြားဘဲ စိတ်ထင်ရာ ပြုလုပ်တတ် ကြသည်။ အကြောတက်၊ လိပ်ခေါင်း၊ ဂရင်ဂျီနာများ အဖြစ်များသည်။ (၂) ကြွင်း ကျား/မ ငယ်ရွယ်စဉ်တွင် မိဘစိတ်ဆင်းရဲကြရ၏။ မိခင်ကိုပို၍ ဒုက္ခပေးသည်။ (၂) ကြွင်းများ ဘိုးတော်၊ မယ်တော်၊ ဘာသာရေး လုပ်ငန်းများကို အရေခြုံ၍ မဟုတ်တာ အကုန်လုပ်သည်။ (၂) ကြွင်းများ မိဘ၊ ဆရာများနှင့် တိုင်ပင်ရင်းနှီး၍ အစစအရာရာ လုပ်ကိုင်လျှင် အောင်မြင်မှုများ ရရှိကြ၏။ ကိုယ့်စိတ် ကိုယ့်သဘောနှင့် ထင်ရာလုပ်လျှင် ပျက်စီးကြ၏။ မိဘပေးစားသူနှင့် ယူလျှင် ချမ်းသာကြ၏။ (၂) ကြွင်းများ အစိုးရဝန်ထမ်းနှင့် ကိုယ်ပိုင် လုပ်ငန်း(၂)မျိုးစလုံး အကျိုးပေးသည်။

ကြာသပတေးနံများ ဖြစ်ကြသော (ပ၊ဖ၊ဘ၊ဗ၊မ) လုပ်ငန်းများ အကျိုး မပေးပါ။ တနင်္ဂနွေနံ အိုးအိမ်၊ အိမ်ထောင်၊ အုပ်စု အထွန်းနေရာတွင် ရှိသဖြင့် (၂) ကြွင်းအားလုံးတို့သည် မိမိနှင့်အဆင်ပြေသော သူများကို အိမ်ပေါ်သို့ ခေါ်တင်ကြသည်။ မိဘဆရာသမား တို့ ပေးစားသော အိမ်ထောင်နှင့်ယူပါက ဘဝတွင်မဆင်းရဲဘဲ အောင်မြင်မှုရရှိကြ၏။ မိမိသဘောနှင့်ပြုလုပ်သူများ ဘဝတွင် ဆင်းရဲမှုများနှင့် ကြုံတွေ့ကြရ၏။ အိမ်ထောင်နှင့် အုပ်စုများအပေါ် စီမံအုပ်ချုပ်လိုသော စိတ်ဓာတ်ရှိ၏။ (၂) ကြွင်း ကျား/မ မွေးသည့် အချိန်မှ စ၍ သေသည့်အချိန်အထိ ရှာဖွေသမျှ ပစ္စည်းဥစ္စာများ၊ မိဘ၊ ဆရာသမားများ မစားရ၊ သားသမီးများသာ စားရ၏။ (၂) ကြွင်းအားလုံး လူတစ်ကိုယ်လုံး စေ့စပ်သေချာနေသည်။ လူတစ်ကိုယ်လုံး အကျဉ်းအကျပ်ထဲ ရောက်နေသည်။ ရောက်လေ ရုန်းထွက်လိုစိတ် များလေဖြစ်သည်။ (၂) ကြွင်းများ ရုန်းလျှင် တောထွက်၍ ဘုန်းကြီး ဝတ်ကြသည်။ မိမိကိုယ်ကို စေ့စပ်သေချာသူဟူ၍ ထင်မှတ်ပြီး အိမ်တွင်း၌ စာရင်း ဇယားများ လုပ်ကာနေကြ၏။ အရွယ်ရောက်သည့် အချိန်တွင် မိဘများ၏ သော့ကိုင်ရာထူးကိုယူပြီး နေအိမ်တွင်း လွှမ်းမိုးကြ၏။ (၂) ကြွင်းများ ရာဇနေရာတွင် စနေဂြိုဟ်ရှိသည်။ ကျား/မ အားလုံး ထင်ပေါ်လိုစိတ်ရှိသည်။ အထူးသဖြင့် မိသားစုထဲတွင် ပို၍ထင်ပေါ်လိုစိတ် ရှိသည်။ မိမိ၏ အောင်မြင်မှုအတွက် သူများကို ခုတုံးလုပ်သည်။ ထင်ပေါ်လိုမှုအတွက် ပွင့်လင်း မှန်ကန်မှုမရှိဘဲ လှည့်ပတ်ကွေ့ကောက်မှုများ ပြုလုပ် ကြလျှင် မရဏနေရာ၏ အတွေးအခေါ် မှားယွင်းမှုများကြောင့် အောင်မြင်မှု မရရှိဘဲ ဖုံးထားသမျှ ပေါ်သည်။ အရှက်လုံးလုံးကွဲသည်။ အိမ်ထောင်ရေးနှင့် ပတ်သက်သော မကောင်းမှု မှားယွင်းမှု ပရိယာယ်ကြွယ်စွာ ဖုံးကြသည်။ နီးစပ်ရာ သွေးသား၊ သားသမီးများကို လည်းကောင်း ပူးတွဲရာ လူများအတွက် ဖုံးပေးခြင်းကိုလည်းကောင်း ပူးတွဲရာ လူများအတွက် ဖုံးပေးခြင်းနှင့် သားသမီးများ မဟုတ်တာလုပ်လျှင် ပတ်ဝန်းကျင် မသိအောင် မိဘကဖုံးထားသည်။ ထိုကဲ့သို့ မကောင်းသော အလုပ်နှင့် ရာဇကို မှားယွင်းစွာ ပြုကြပါက ကျား၊ မ အားလုံးဘဝတွင် ပြင်၍မရသောမှား ယွင်းမှုများ ဖြစ်ကြသောကြောင့် မိမိကိုယ်ကို သတ်သေလောက် သည့်အဖြစ်များနှင့် ကြုံရပြီးလျှင် လူတစ်ကိုယ်လုံး မမြင်အပ်သောနေရာများတွင် ရောဂါများ ဖြစ်ကြပြီး လူအများရှေ့တွင် အရှက်တကွဲ အကျိုးနည်းဖြစ်ကြရ၏။ မိမိရာဇခွင်ကို တည်ငြိမ်အောင် ပြုလုပ်ကြပါက ဘဝတိုးတက်မှုရရှိပြီး ရာဇခွင်မတည်ငြိမ်ပါ က ဘဝတွင် တိုးတက်အောင်မြင်မှုများ နှောင့်နှေးမည်။ (၂) ကြွင်းအားလုံး၏ အကုသိုလ် အများဆုံးနေရာသည် ပုတိခွင် ဖြစ်သည်။ ပုတိနေရာတွင် (စိတ်) ရှိသည်။ (၂) ကြွင်းအားလုံး၏ စိတ်သည် ပုတိစိတ် ဖြစ်သည်။ ထို့ကြောင့် (၂) ကြွင်းအားလုံး နံနက်မိုးသောက်တွင် အလင်းရောင်ရှိသည့် အချိန်၌ ပိပြားစွာ နေထိုင် သလောက် ညအမှောင် ဖုံးကွယ်ရာအရပ်တွင် လူတစ်ကိုယ်လုံး ပုတိ စိတ်ရှိ၍ ဆန့်ကျင်ဘက်ဖြစ်ကုန် ကြ၏။ အရှက်အကြောက်ကြီးလေ ပုတိစိတ် များလေဖြစ်သည်။ ကာမဂုဏ်စိတ်သည် ရုပ်တွင်မရှိဘဲ စိတ်တွင်ရှိသဖြင့် (၂) ကြွင်းများ သူ့စိတ်သူ့ဆန္ဒ ဖြစ်ပေါ်လာလျှင် မည်သည့်လူမျိုးကိုမှ မရှောင်ဘဲ အိမ်ထောင်ပြုရဲသူများ ဖြစ်သည်။ ကျား/မ အားလုံး စိတ်ပိုင်းဆိုင်ရာတွင် ဖုံးကွယ်မှု လုပ်ကိုင်ကြ၏။ အိမ်ထောင်ရေး ကိစ္စများတွင် စိတ်မပါလျှင် ဆန့်ကျင်သည်။ မှောင်သောနေရာတွင် ပုတိစိတ် ရှိသဖြင့် အများလူမြင်ကွင်းတွင် အနေတည် သလောက် ကွယ်ရာတွင် ကိလေသာ ကာမဂုဏ်ကိစ္စများ လွန်စွာလုပ်သည်။ အဓိပတိတွင်ရှိသော ဘာသာရေးစကား လွန်စွာပြောလျှင် ထိုလူမျိုး ပုတိစိတ် အလွန်များသည်။ (၂) ကြွင်း ကျား/မ များ လင်သားမျက်ကွယ်၊ ဇနီးသားသမီးများ မျက်ကွယ်တွင် သွားလာလှုပ် ရှားနေထိုင်မှုများ ရှိပါက အိမ်ထောင်ရေး ရှုပ်ထွေးကြ၏။ ဘာသာရေးကို ခုတုံးလုပ်၍ ပြောဆိုနေထိုင်မှုများ ရှိသော် လည်း တိတ်တိတ် ပုန်းကိစ္စများ လွန်စွာရှုပ်ထွေးကြသည်။ အရွယ်ရောက်သည့် အချိန်မှစ၍ ပုတိစိတ် များရှိကြသဖြင့် အတူနေ သွေးသားအုပ်စုများနှင့် ရောထွေး၍ အိပ်စား နေထိုင်ကြပါက ငယ်ငယ်ရွယ်ရွယ်နှင့် လူပျိုရည်၊ အပျိုရည် ပျက်ကြရ၏။ (၂) ကြွင်း ကျား/မ အားလုံးတို့သည် လွန်စွာ ဘာသာရေး စကားပြောသည်။ လူပုံအလယ်တွင် သူ့ဘဝတစ်ခုလုံးကို ဘာသာရေး စကားများနှင့် သူသိ၊ သူတတ်၊ သူနပ်စကားများဖြင့် အကာအကွယ်ယူ၍ ဖုံးထားကြ၏။ ငယ်စဉ်က ရွှေထီး ဆောင်းခဲ့သည့်အကြောင်း၊ ကောင်းစား ခဲ့သည့်အကြောင်း လွန်စွာပြောသည်။ လူတစ်ယောက်သည် သူ၏အဓိပတိကို ရမည်ဆိုလျှင် ဘဝကို စွန့်လွှတ်ရဲကြ၏။

ထို့ကြောင့် နိဂုံးချုပ်အနေဖြင့် (၂) ကြွင်း အားလုံးတို့သည် မိမိဘဝကို စကားနှင့် လိမ်ညာဖုံးကွယ်ခြင်းကို ရှောင်ပါ။ စကားနည်း နည်းပြောပါ။ လက်တွေ့ကျကျ ပြောပါ။ အာပေါဓာတ် ကဲ့သို့ မိမိနှင့်တွေ့ကြုံသမျှ လူအများကို လိုက်ရောညီထွေစွာ ဆက်ဆံပါ။ ဘင်္ဂတွင် ရှိသော မြေဓာတ် ကဲ့သို့ မာန်မာနများကို လျှော့ပါဟု စေတနာထား၍ တိုက်တွန်း လိုက်ရပါသည်။",
"3ky":"(၃) ကြွင်း။

(၃) ကြွင်း ကျား၊ မ ဘင်္ဂခွင်တွင် အင်္ဂါဂြိုဟ် (စိတ်) အပျက်လှုပ်ရှားမှု ဖြစ်သဖြင့် စိတ်ပျက်လွယ်သည်။ စိတ်ဆိုးလွယ်သည်။ စိတ်ပြေလွယ်သည်။ အနီးကပ် ပေါင်းသင်းရခက်သော လူမျိုးဖြစ်သည်။ ဘင်္ဂခွင်တွင် ဝါယောဓာတ် ပျက်နေသည်။ အိမ်ထောင်ရေးကိစ္စသည် လက်တွေ့သာဖြစ်၍ ခံစာမှု အားနည်းသည်။ စိတ်မြန်သဖြင့် လူမြန်သည်။ ဝါယောဓာတ် ပျက်သောကြောင့် လေကိုအားပြုရသော နေရာတွင် ထိန်းချုပ်နိုင်စွမ်းမရှိဘဲ ဆုံးခန်းတိုင်ကြ၏။ လင်မယား ခြင်ထောင်ထဲရောက်မှ ပြသာနာတက်သည်။ ဘဝတွင် ဘင်္ဂခွင်ကို နိုင်၍ အောင်လိုပါက လျှပ်တစ်ပြက် ထိတွေ့မှုများ၌ စိတ်ထိန်းချုပ်နိုင်စွမ်းရှိလျှင် ဘဝတွင် အဓိပတိမှာရှိသော ထင်ပေါ်မှုများရရှိမည်။ နာမည် ဂုဏ်သတင်းကြီးမည်။ သွားလာလှုပ်ရှားသော နေရာတွင် ထင်ပေါ်မှု ဂုဏ်သတင်းကြီးသည်။

    (က)  စကား အဆိုး
    (ခ)   လှုပ်ရှားမှု အဆိုး
    (ဂ)   ခရီးသွားလာမှု အဆိုး

(၃) ကြွင်း ကျား၊မ မွေးသည့် နေ့တိုင်အောင် အတိုက်အခံအပြိုင် အဆိုင်အားကြီးသည်။ ဘဝတွင် အတိုက်အခံ အပြိုင်အဆိုင်နှင့် အမြဲကြုံ တွေ့နေမည်။ (၃) ကြွင်းများသည် မွေးတစ်နေရာ ကြီးတစ်နေရာ ဖြစ်သည်။ ကျော်ကြားမှု ဖြစ်လျှင်လည်း တစ်နေရာ ဖြစ်နေပြန်သည်။ လူလတ်ပိုင်း အရွယ်တွင် ငွေကြေးအရလွယ်ကူ၍ သိန်း၊ သောင်းချီ၍ ကိုင်ကြရသည်။ (၃) ကြွင်းများသည် မွေးအမေတစ်ဦး၊ ကျွေးအမေတစ်ဦးဖြစ်၍ နောက်ပိုင်းတွင် မိခင်နို့ကိုပင် ဝအောင် မစို့ရသည်က များသည်။ သွားနှင့်ပက်သက်သော ရောဂါများ အဖြစ်များသည်။ မရဏနေရာတွင် သောကြာနံ ရှိသဖြင့် စိတ်နှင့် အခန့်မသင့်လျှင် နှုတ်ထိန်း ချုပ်နိုင်စွမ်းမရှိ လက်လွတ်စပယ် ပြောတတ်ကြသဖြင့် ပြောဆိုသောစကား ထိမိပီပြင်သောကြောင့် နားထောင်ရသော တစ်ဖက်လူမှာ မခံနိုင်ဘဲ နာကျင်မှုများ ဖြစ်သွားကြ၍ ရန်များခြင်း၊ ခိုက်ရန်ဖြစ်ပွားခြင်းများ ဖြစ်တတ်ကြသည်။ (၃) ကြွင်းများ မွေးရပ်ဒေသမှာ မကျော်စောဘဲ တစ်ရပ်တစ်ကျေးမှာ နေထိုင်လျှင် အောင်မြင်သည်။ (၃) ကြွင်းများ ဖြတ်ထိုးဉာဏ်ကောင်းပြီး မျက်စိလျှင်သည်။ ဒေါသကြီးလျှင် လွန်စွာကြီး၍ သနားစရာရှိလျှင် လွန်စွာသနား တတ်ကြသည်။ သောကြာနံ (၆) ဂဏန်း မရဏ နေရာတွင်ရှိသဖြင့် တည်ငြိမ်မှုမရှိဘဲ ကိုယ်၊ စိတ် နှုတ် (၃) ပါးစလုံး လှုပ်ရှား အားကောင်းကြပါက ဘဝတွင် တည်ငြိမ်မှုမရှိဘဲ တည်တည်ငြိမ်ငြိမ်နှင့် စကားနည်းသူများ လွန်စွာအောင်မြင်ကြသည်။ ဘုန်းကြီးရဟန်းဝတ်ပါက လွန်စွာ အောင်မြင်သည်။ သင်္ဘောသားလုပ်ငန်း အကျိုးပေးသည်။ အစိုးရလုပ်ငန်း အကျိုးပေးသည်။ ကိုယ်ပိုင် လုပ်ငန်းများအကျိုး မပေးပါ။ အိမ်ထောင်ကျလျှင် အိမ်ထောင်ဖက်နှင့် မကြာခဏစကားများ၍ အိမ်ထောင်ရေး ဆူပူနေကြသည်။ ဘာသာရေး ကိုင်းရှိုင်းသူများဖြစ်ပါက ကံပေး၍ဖြစ်သော ထီဆုကြီးများ ပေါက်တတ်သည်။ မိဘ ညီအစ်ကို မောင်နှမများနှင့် မတည့်သူများသည်။ တစ်နေရာထဲ အငြိမ်မနေဘဲ ခရီးသွား၍စီးပွားရှာသူများ လုံးဝအဆင်မပြေပါ။ (၃) ကြွင်း ကျားမ အသံကောင်းသော်လည်း အဆိုတော်လုပ်ငန်းနှင့် အကျိုးမပေးပါ။ အဝေး အနီးလူနှင့် မတည့်ပါ။ (၃) ကြွင်းများ မွေးထုတ်လိုက်သော သာသမီးကို လိုအပ်သလို ပုံစံချ၍မရပါ။ သားသမီးအကျိုးပေးမှုကို သေသည့်နေ့အထိ မခံစားရပါ။ အတိတ်ကံ အားကောင်းသော်လည်း နှုတ်အဆိုး သဘောကြောင့် မိမိအလုပ် အိမ်ဌာနများတွင် မလိုမုန်းထားသူများ၍ တိုးတက်မှုကို ဖျက်ဆီးသူများနှင့် ကြုံတွေ့ရသည်။ သံ၊ သစ်၊ သွပ်၊ အသံနှင့် ပက်သက်သော လုပ်ငန်းများ အကျိုးမပေးပါ။ စိတ်မြန်၊ ကိုယ်မြန် (၃) ကြွင်းသည် မရဏဉာဉ်ဖြစ်၍ စိတ်သမာဓိရှိရှိ စကားနည်းနည်း (၃) ကြွင်းသည် အထွန်းဖြစ်ပါသည်။ အထွန်းဉာဉ်သမားများ ဘဝတွင် လွန်စွာအောင်မြင်ကြသည်။ (၃) ကြွင်းများ အတူမိသားစု အပေါ်တွင် အခွင့်အရေးယူကြ၏။ (၃) ကြွင်း ကျား၊ မ ကျောက်အရောင်း အဝယ်လုပ်ငန်း၊ ကားအရောင်းအဝယ် လုပ်ငန်းများ အကျိုးပေးသည်။ မိမိ ကိုယ်တိုင်တွင် တန်ဖိုးရှိသော ကျောက်ကို ကိုယ်နှင့်မကွာ ဝတ်ဆင်ထားပါက အဆောင်ကောင်းဖြစ်၍ ငွေကြေးနှင့်ပက်သက်၍ အရလွယ်ကူသည်။ (၃) ကြွင်း ကျား/မ အထွန်းခွင် ငွေအကြွား လွန်နေသဖြင့် (၃) ကြွင်း များ နဂိုရ် ငွေရှိပြီးသားမို့ ငွေမက်သော စိတ်ဖျောက်ရမည်။ မွေးသည့်နေ့မှ သေသည့်နေ့တိုင်အောင် ငွေလောဘ ဖျောက်နိုင်လျှင် တစ်သက်လုံးငွေမရှား သူများဖြစ်လိမ့်မည်။ သိန်းဆုကြီးများပေါက်၍ ငွေအထုပ်လိုက်ရကြသော သူများဖြစ်ကြ၏။ ထို့သို့ရသောသူများနှင့် ငွေအထုပ်လိုက် ရသောသူများသည် အနန္တောအနန္တ (၅)ပါးကို ကိုင်းရှိုင်းသူများဖြစ်ကြ၏။ မရဏဉာဉ် အားကောင်းသော (၃) ကြွင်းသည် လူပုံအလယ်တွင် အကြွားသန်သည်။ သူ့နှုတ်က မရ၊ ရအောင် ကြွားလေသည်။ ပိုက်ဆံအနည်းငယ်ရှိက သိန်းသောင်းအထိ ပြောဆိုကြ၏။ (၃) ကြွင်း ငွေကြေးနှင့် အကျိုးပေးမှုသည် အကုသိုလ်၊ ဘယ်လို ပင်ရှိရှိ နှစ်ဖက်မှ ရတတ်၏။ စကားနည်းနည်းပြော၍ ရိုးရိုးအေးအေးနေလျှင် အထွန်းဉာဉ်ဖြစ်၏။ (၃) ကြွင်းမဟာဘုတ်တွင် (သိုက်) ဌာန၌ ပညာအတွေး အခေါ် ပညာမာန စိတ်ရှိသည်။ အတွေးအခေါ်ပညာများသည် အကျပ်အတည်း ဖြစ်နေသည်။ အတွေးအခေါ်တို့သည် အမှန်အကန် မဖြစ်ဘဲ လွဲမှားသော အတွေးမျိုးဖြစ်သည်။ မဟုတ်သည့်နေရာတွင် လွန်စွာတော်သည်။ မိသားစုထဲတွင် သူသာအတတ်ဆုံး၊ အသိဆုံး ကျန်လူအားလုံး ငတုံးဟု ထင်ကြသည်။ ၎င်းအတွေးခေါ်ကို မှားယွင်းမှုကြောင့် အနီးကပ်လူများ ၎င်းအတွေးခေါ်ကို ဆန့်ကျင်ကြ၏။ အတွေးခေါ် တစ်ယူသန်သည်။ (၃) ကြွင်း ကြာသာပတေး ပိုဆိုးသည်။ မိသားစုတွင် (၃) ကြွင်း ကြာသာပတေးပါလျှင် ၎င်းမိသားစုအားလုံး၊ အားလုံး အုပ်စုကွဲတော့သည်။ (၃) ကြွင်း ကျား၊ မ အားလုံး ရာဇနေရာတွင် တနင်္ဂနွေဂြိုလ် ရှိနေပါသည်။ အိမ်ထောင်ရှုပ်ခြင်း၊ အိုးအိမ်ရှုပ်ခြင်း၊ အုပ်စုရှုပ်ခြင်း၊ တနင်္ဂနွေနှင့် ပက်သက်၍ မလည်ရှုပ်ထွေးသော ဘဝတွင် ရှုပ်ထွေးကြ၏။ (၃) ကြွင်းရာဇ စရိုက်တွင်ကြည့်ပါက ကိုယ်တိုင်လည်း ရှုပ်သည်။ သူများလည်း ရှုပ်စေချင်သည်။ အိမ်ထောင်ရေးကိစ္စတွင် ရှုပ်ထွေးမိပါက ရှင်းရခက်သော အိမ်ထောင်ရေးကိစ္စ ဖြစ်သည်။ မိဘဆွေမျိုးများ သေခန်းရှင်ခန်းပြတ်သည်အထိ ဖြစ်ကြရ၏။ မိသားစုအချင်းချင်း စေ့စပ်ကြောင်းခြင်းများ ပြုလုပ်ကာ အိမ်ထောင်ရေးကိစ္စများကို ရှုပ်ထွေးကြ၏။ ထို့ကြောင့် နှစ်ဖက် မိဘများ၏ ကဲ့ရဲ့ရှုပ်ချမှုကို ခံကြရ၏။ အံ့သြစရာ ကောင်းသောအချက်မှာ (၃) ကြွင်း တစ်ယောက်ယောက်က အိမ်ထောင်ချပေးလျှင် ၎င်းအိမ်ထောင် ရေးတစ်သက်လုံးမြဲ၏။ ကိုယ်တိုင် ဆွေမျိုးနီးစပ်သူများနှင့် အိမ်ထောင်ရေးရှုပ်ခြင်း၊ မိသားစု စည်းလုံးညီညွတ်မှု ပျက်ပြားအောင် အုပ်စုအရေးအခင်းများတွင် ပါဝင်ရှုပ်ထွေးခြင်း သူတစ်ပါး အိမ်ထောင်ရေးကိစ္စများတွင် ကိုယ်တိုင်ဝင်ရောက်ရှုပ် ထွေးခြင်း အစရှိသော ရာဇဉာဉ်စရိုက်များကို မရှောင်ကြဉ်ဘဲ ပြုလုပ်မည်ဆိုလျှင် လူတစ်ကိုယ်လုံး ရောဂါအနာတရများပြီး ဆရာဝန် လက်မြောက်ရသော နာတာရှည် ရောဂါများဖြစ်ကြ၏။ (သို့) သွားလာ လှုပ်ရှားလည်ပတ်ရာတွင် လမ်းခရီးအန္တရာယ်များ ကျရောက်၍ ဥပစ္ဆေဒကကံဖြင့် သေကြရ၏။

(၃) ကြွင်း ကျား၊ မအားလုံး ပုတိနေရာတွင် (လူ) လူတတစ်ကိုယ်လုံး ရောက်ရှိနေပါသည်။ ထို့ကြောင့် (၃) ကြွင်းမရဉာဉ် အားကောင်းလျှင် ကာမဂုဏ် ကိစ္စများကို ပီပြင်အောင် ပြောရဲဆိုရဲကြ၏။ ကာမဂုဏ်စိတ်သည် စိတ်တွင်မရှိဘဲ ရုပ်တွင်အပြည့်ရှိသဖြင့် အနီးကပ်ထိတွေ့မှုများလျှင် လွန်လွန်ကျွံ့ကျွံ့ ဖြစ်တတ်ကြ၏။ ကျား၊ မ အားလုံး ဆန့်ကျင်ဘက်လိင်နှင့် ထိတွေ့မှုများပါက ရုပ်ပိုင်းဆိုင်ရာ ထိန်းသိမ်းနိုင်စွမ်း မရှိကြပါ။ မောင်နှမ ဝမ်းကွဲများ သွေးသားနီးစပ်သူများနှင့် အနေများပါက ညားတတ်ကြ၏။ ရုပ်တွင် ကာမဂုဏ်စိတ် ရှိသည့်အတွက် ကိလေသာစိတ်များသည် လူတစ်ကိုယ် ဖုံးကွယ်မှုဖြင့် အများမြင်ကွင်းတွင် အနေတည်သော်လည်း မျက်ကွယ် ရောက်လျှင် ဖုံးကွယ်လှုပ်ရှားတော့သည်။ (၃) ကြွင်း ကျား/မ မျက်စိ လျှင်သည်။ အရှက်အကြောက်ကြီး၏။ (၃) ကြွင်း အားလုံးတို့၏ အဓိပတိနေရာတွင် စနေဂြိုဟ် (ဝ) ဂဏန်း ရောက်ရှိနေပါသည်။ လူမြင်းကွင်းတွင် ထင်ပေါ်မှု အဓိပတိရှိသဖြင့် လူတစ်ကိုယ်လုံးထင်ပေါ်မှု ရှိစေရန် သူ့ကိုယ်သူ ပုံဖော်ကြ၏။ (၃) ကြွင်း စနေ မာနကြီး၏။ ချမ်းသာချင်စိတ် ကြီးမား၏။ ငွေကြေးချမ်းသာသော (၃) ကြွင်းများ မောက်မာကြ၏ မာရာဏ ဉာဉ်အားကြီးသော (၃) ကြွင်းများ ငွေရလျှင် ဥပဒေနှင့်မကင်းသော လုပ်ငန်းများကိုပင် လုပ်ကိုင်ရဲကြ၏။ (၃) ကြွင်းများအားလုံး ဒေါသကိုလျှော့ပါ။ တည်ကြည်စွာနေထိုင်ပါ။ လောဘစိတ်ကို လျှော့ပါ။ ဝါယောစိတ်ကဲ့သို့ မနေပါနှင့်။ မီးတောက် စိတ်ကဲ့သို့ တည်ကြည်စွာ နေထိုင်ပါက လွန်စွာအောင်မြင်မှုများ ရရှိမည်ဖြစ်ပါသည်။

အထက်ဖော်ပြေခဲ့သော (၃) ကြွင်း ဉာဉ်စရိုက်များသည် တစ်နေ့ချင်း သော်လည်းကောင်း၊ (၇) နေ့ဖွား(၃) ကြွင်းများသော်လည်း သက်ဆိုင်နေပါသည်။ ဉာဉ်စရိုက်အားလုံးသည် (၃) ကြွင်း မဟာဘုတ် တစ်ခုလုံးနှင့် သက်ဆိုင်ပါသည်။ ထို့ကြောင့် ဖော်ပြခဲ့သော ဉာဉ်စရိုက်များကို သိရှိပြီးလျှင် မိမိ၌ လိုအပ်နေသော အချက်အလက်များကို ပြုပြင်နေထိုင်ကြမည်ဆိုပါက စိတ်လည်းချမ်းသာ လူလည်းကျန်းမာ၍ စိတ်သွားတိုင်း ကိုယ်ပါလိုရာ ဆန္ဒများ ပြည့်ဝကြမည် ဖြစ်ပါသည်။ ",
"4ky":"4",
"5ky":"5",
"6ky":"6",

"adptp":"အဓိပတိဖွား ဟောကိန်း။

အဓိပတိဆိုတဲ့ အတိုင်းပဲ သူ့တို့တွေဟာ ခေါင်းဆောင် လုပ်လိုကြတယ်။ သြဇာပေးလို ကြတယ်။ အကြံပေးချင် ကြတယ်။ သူများနောက်လိုက် မလုပ်လို။ လူ့အောက်ကျို့ သိပ် မခံချင်ကြဘူး။ မိမိသာ ဘယ်အရာကိုမဆို စိတ်ပါလက်ပါ လုပ်မယ်ဆို ထိပ်ဆုံးရောက်နိုင်တဲ့ သူတွေပါ။ လက်တွေ့မှာတော့ စိတ်ကူး များနေတတ်တယ်။ လေထဲ တိုက်အိမ် ဆောက် နေတတ်ကြတယ်။ စီမံကိန်းတွေချ၊ plan တွေချပြီး  လက်တွေမလုပ် ဖြစ်တတ်ပါ။ မိမိ ဉာဏ်ရည် ထက်မြက်သည်။ အတွေးအခေါ် ကောင်းသည်။ သင်ပြရ လွယ်သည်။ သူများ တစ်နှစ်လောက် သင်ရတဲ့ ပညာကို မိမိက တစ်လလောက် သင်တာနဲ့ တတ်မြောက်သည်။ ထီထွင်ဖန်တီးလိုစိတ် ပြင်းထန်သည်။ မိမိက ကာယ အားမကိုးချင်။ ဉာဏ်သာ စိုက်ထုတ်လုပ်ချင်သည်။ ကျောပူမခံနိုင်ပေမဲ့ ခေါင်းပူ ခံနိုင်ကြတယ်။ မိမိက အရာရာစိတ်ဝင်တစား လေ့လာ လိုက်စားတတ်သည်။ အလုပ်တစ်ခုကိုလဲ ဇောက်ချ မလုပ်ချင်ကြပေ။ ပညာရပ်တွေကိုလဲ နည်းနည်းစီ လိုက်စားထားသည်။ ဒါကြောင့် သူ့တို့မသိတဲ့ ကဏ္ဍမရှိ၊ အတွင်းကျကျသိသည်လဲ မဟုတ်ပေ။ အပေါ်ယံသာ သိသည်။

အဓိပတိဖွားတွေဟာ စကားပြောကောင်းကြသည်။ ကိုယ့်ဘက်ပါအောင် စည်းရုံးတတ်သည်။ ပီယဝါစာ စကားတွေနဲ့ လူအများကို ဆွဲဆောင်နိုင်ကြတယ်။ အဓိပတိ ဖွားတွေဟာ အနုပညာဗီဇ ပါကြသည်။ စန်းရှိသည်။ အနုပညာ လက်မှုပညာတွေနဲ့ အောင်မြင်တတ်သည်။ စိတ်ရှည်ဇွဲသန်ဖို့တော့ လိုတာပေါ့။ အဓိပတိဖွားတွေက ငွေနဲ့ဝေးတဲ့ ဇာတာပါတယ်။ လိုက်လေဝေးလေ ဖြစ်နေ တတ်တယ်။ ငွေအစုလိုက်ရမယ်ဆိုပြီး မရဘဲ ဖြစ်နေ တတ်တယ်။ အမွေရရင်တောင် မိမိခွဲတမ်းက နည်းနေတတ်တယ်။ ထီပေါက်ရင် အဖတ်မတင်ဘဲ ကုန်သွားတတ်တယ်။ မိမိရဲ့ ပြင်ရမဲ့ အချက်တွေထဲမှာ သနားတတ်တာရော အားနာတတ်တာရော ပါတယ်။ သနားလို့ ငွေချေးရင် ဆုံးမှာပဲ။ အားနာလို့ ချေးလိုက်ရင်လဲ လှူလိုက်တယ်လို့ပဲ သဘောထားရလိမ့်မယ်။ မိမိက သူများငိုပြရင် လွန်စွာသနားတတ်သည်။ ရှိတာလေး ထုတ်ပေးတတ်တယ်။ ငွေအချေးအဌားကြောင့် ဘဝမှာ  ခဏခဏ စိတ်ဆင်းရဲရမည်။

အကြွေးပြန်မရလို့ အကူအညီလာတောင်းတဲ့ သူတွေဟာ အဓိပတိဖွားတွေ အများဆုံးဖြစ်နေတာ တွေ့ရတတ်တယ်။ မိမိကံဇာတာက အောက်လက်ငယ်သား တော်လှန်မဲ့ ဇာတာပါ။ တပည့်မွေးလို့ မရဘူး။ ကိုယ်ကစေတနာနဲ့ တပည့်ကို လိုက်လိုက်ရောရောနေပြီး ပညာကုန်သင်ပေးရင် မိမိကို အာခံလိမ့်မယ်၊ ကိုယ်မွေးတဲ့ မျောက်က ကိုယ့်ကို ပြန်ခြောက် တတ်တယ်။ မိမိစေတနာကို နားမလည်ဘူး၊ မိမိကို ပမာမခန့် လုပ်တတ်တယ်။ မိမိစေတနာကို စော်ကား တတ်တယ်။

မိမိဟာ အေးအေးချမ်းချမ်းနေ တတ်ကြတယ်။      ရိုးရိုးသားသား နေမယ်။ ဒါကြောင့်ပဲ မိမိကိုယ် ပတ်ဝန်းကျင်က ငွေရှိတယ်။  ချမ်းသာတယ်ဟု ထင်တတ်ကြသည်။ လက်တွ့မှာတော့ အမြဲတမ်း ဘိုင်ကျနေမည်။ ငွေမကြာခဏ ပြတ်နေ တတ်သည်။ မိမိက လူမှုရေး နိုင်ငံရေး စိတ်ဝင်စားမည်။ ဒါကြောင့်ပဲ ရပ်ကွက်ကောင်းစားရေးက စပြီး လုပ်နေ မိတတ်သည်။ အများအတွက် စေတနာဝန်ထမ်း လုပ်နေ ရတတ်သည်။ မိမိသည် ငွေအစုလိုက် ဝင်သည်။ လူမှုရေး ပရဟိတ ရပ်ရွာ ကောင်းစားရေး အတွက်နဲ့ပဲ ထိုငွေ ပြန်ကုန် တတ်သည်။ မိမိဘဝမှာအောင်မြင်လိုရင် ကြိုးစားပါ။ အတ္တနဲ့ပရ မျှတစွာလုပ်ပါ။ ဇွဲရှိပါ။ ကံဉာဏ်ဝီရိယ သုံးပါးမှာ မိမိကကံကောင်း ဉာဏ်ကောင်းပြီး ဝီရိယနည်းနေ ပါလိမ့်မည်။",
"yzp":"ရာဇာဖွား ဟောကိန်း။

စိတ်ထား ကောင်းသည်။ စေတနာ ကောင်းသည်။ သနားငဲ့ညှာစိတ် ကြီးမားသည်။ သူများတွေကို အမြဲ တွန်းတွန်းတိုက်တိုက် အားပေးတတ်သည်။ သူများတွေကိုလဲ အားရှိစေမည့် စကားတွေနဲ့ အမြဲ အားပေးတတ်သည်။ ပင်ကိုယ် သဘာဝအရ ရိုးသားသည်၊ တည်ကြည်သည်။ သို့သော် ပျင်းရိတတ်သည်။ လုပ်မည်ဟု ဆုံးဖြတ်ထားပြီး အချိန် ဆွဲနေတတ်သည်။ တော်တော်နဲ့ မစဖြစ်ပေ။ လုပ်ပြီဆိုရင်လဲ နေ့မအိပ် ညမအိပ်လုပ်နိုင်တဲ့ သူပါပဲ။  အလွန်ပင်ပန်းခံနိုင်သည်။ ထိုသိုအပင်ပန်း ခံသည့် အလုပ်တွေကလဲ မိမိစိတ်ပျော်မဲ့ အလုပ်တွေသာ ရွေးလုပ်တာပါ။ စိတ်ချမ်းသာမှုကို အလွန်မြတ်နိုး အလေးထားသည်။ စထားပြီး အဆုံးမသတ်ဖြစ်တဲ့ အလုပ်တွေလဲ မိမိဆီမှာ အများကြီးပင်။ မိမိသည် စိတ်ညစ်တာ စိတ်ရှုပ်တာမခံနိုင်ပါ။ 

မိမိသည် အားနာတတ်သည်။ အားနာလွန်းတာက မိမိအတွက် မကောင်းပါ။ မိမိသည် အားနည်းချက်များစွာ ရှိနေတတ်သည်။ ပေါ့ဆပြီး ပြီးစလွယ်လုပ်မည်၊ တစ်ခုခု လုပ်နေရင်း နောက်အသစ်တစ်ခုကို စိတ်ပါသွားတတ်သည်။ စိတ်မငြိမ်။ အယူသည်းသည်။ ဇီဇာ ကြောင်တတ်သည်။ အငြင်းအခုန် သန်သည်။ မိမိသည် သူများတွေအတွက် အလွန်လွယ်ကူသော အလုပ်တွေက မိမိအတွက် ခက်ခဲနေတတ်သလို သူများတွေ မလုပ်နိုင်သော လက်လျှော့ထားသော အလုပ်တွေကိုလဲ မိမိကအောင်မြင်အောင် လုပ်နိုင်သည်။

မိမိသည် ငြိမ်းငြိမ်းချမ်းချမ်း နေလိုသည်။ ကာယဝိဝေက စိတ္တဝိဝေက ဖြစ်သော နေရာမှာနေလိုသည်။ တစ်ယောက်ထဲ နေတတ်သည်။ အဖော်အပေါင်းအသင်း မမက်ပေ။ ဘဝင်မမြင့်တတ်ပေမဲ့ အလွန်မာနကြီးသည်။ ပညာမာန အလုပ်မာနရှိသည်။ သူများဆီက တစ်ပြားသားမှ အလကားမလိုချင်သလို ကိုယ်ကလဲ တစ်ပြားသားမှ မပေးချင်ပါ။ မိမိအားနှိမ့်ချ ဆက်ဆံထားသူအား မမေ့တတ်။ အခါအခွင့်ကြုံရင် ပြန်ကလဲ့စားခြေဖို့ စောင့်နေတတ်သည်။

ဆင်းရဲတဲ့မိဘက ပေါက်ဖွားပါစေ လူနေခြုံကြား စိတ်နေဘုံဖျား စိတ်မျိုးရှိသည်။ မတရားမှုများကို လက်မခံတတ်ပေ။ မိမိဇာတာဟာ ကံအလွန်ကောင်းသည် မဟုတ်သော်လဲ ရည်မှန်းချက်ထားပြီး ကြိုးစားတဲ့ အတွက် အောင်မြင်လိမ့်မည်။ ရည်မှန်းချက်မရှိတဲ့ ရာဇဖွားတွေအတွက် အနာဂတ် မကောင်းနိုင်။ မိမိသည် သမိုင်းကို စိတ်ဝင်စားသည်။ သူရဲကောင်းများ လူစွမ်းကောင်းများအား ကျတတ်ပြီး သူတို့လို ဖြစ်ချင်စိတ်ရှိမည်၊ ဂမ္ဘီရပစ္စည်းတွေ စိတ်ဝင်စားသည်၊  ရှေးရိုးဆန်သည်။ ရိုးရာဓလေ့ထုံးစံကို လိုက်နာကျင့်သုံးသည်။ အမျိုးဘာသာ သာသနာကို ချစ်မြတ်နိုးသည်။ မိမိသည် ထူးဆန်းသော ဂမ္ဘီရနှင့်နွယ်သော ကိစ္စများကို လေ့လာ လိုက်စားလိုသည်။ ငွေကြေးကို စည်းနှင့်ကမ်းနှင့် သုံးသည်။ နှမြောတတ်သည်။ ဒါပေမဲ့ မိမိလိုချင်တဲ့ ပစ္စည်းဆိုရင် မတန်တဆနှင့်ရောင်းလဲ ဝယ်သည်။ မနှမြောတော့ပေ။ ဘဝတစ်ဝက်လောက်ထိ ငွေစုဆောင်းလို့ မရတတ်ပေ။ စုလိုက် ကုန်လိုက် ဖြစ်နေမည်။ ငွေနှင့် အလွန်နီးသော ဇာတာပါတယ်။ စိတ်ထဲမှာလောဘကြီးပေမဲ့ လက်တွေ့မှာ ရသမျှနှင့်ရောင်ရဲ လွယ်သည်။

မိမိ သတိထားရမည်က အိမ်ထောင်ရေးပါ။ သနားလို့ အားနာလို့ မယူမိစေနဲ့။ လွယ်လွယ်ဆုံးဖြတ်ပြီး အိမ်ထောင် မပြုသင့်ပေ။ အိမ်ထောင်ရေးကံ ညံ့လွယ်သည်။ မိမိချစ်မြတ်နိုးရင်တောင် သူ့အကြောင်း သေချာလေ့လာပြီးမှ ယူသင့်သည်။ မိဘ လူကြီးတွေကပါ သဘောတူသည့် အိမ်ထောင်ဘက်ဆို အလွန်ကောင်းသည်။ မိမိသည် ဒုက္ခကိုပဲ ဖြစ်ဖြစ် သုခကိုပဲဖြစ်ဖြစ် မည်သူ့ကိုမှ ထုတ်ဖော် မပြောတတ်ပါ။ သူများကို ဒုက္ခမပေးပါ၊ ပြဿနာတွေကို မိမိတစ်ယောက်ထဲသာ ခါးစည်းခံလိုသည်၊ ဒါကြောင့်လဲ မိမိကိုကြည့်ရုံနှင့် ပျော်နေလား စိတ်ဆင်းရဲနေလား မခန့်မှန်းနိုင်ကြပါ။ မိန်းမတွေနဲ့ ပက်သက်ပြီး အကူအညီတွေ ရနိုင်သည်။ စပ်တူရှယ်ယာ လွန်စွာ အကျိုးပေးသည်၊၊",
"thp":"သိုက်ဖွား ဟောကိန်း။

စိတ်ကူးတွေနဲ့ ဖန်တီးလို့မရ၊ အမြဲတမ်း လက်တွေ့ကျကျပဲ အဆင်ပြေမည်။ စိတ်ကူးစိတ်သန်းတွေနဲ့ ရေရှည် ရည်မှန်းပြီး လုပ်သမျှ အဆင်ပြေဖို့ မလွယ်။ ဘဝကို လက်တွေ့ကျကျ အကောင်အထည် ဖော်နိုင်မှ ရမည်။ အလုပ်ကိုလဲ အပင်ပန်းခံပြီးလုပ်ရမဲ့ ဇာတာပေါ့။ သူများတွေ တစ်နှစ်ထဲ ကြိုးစားပြီး အောင်မြင်တဲ့ အလုပ်ကို ကိုယ်က သုံးနှစ်လောက် ကြိုးစားရမည်။ အလုပ်နှင့် လက်နဲ့မပြတ် လုပ်တတ်ပေမဲ့ မကြာခဏ ကြွေးတင် နေတတ်သည်။ လက်ထဲ ငွေပြတ်နေတယ်။ မိမိက စည်းကမ်းရှိသည်။ ငွေကို စနစ်တကျသုံး တတ်သော်လည်း မိသားစုကြောင့် ကျန်းမာရေးကြောင့်  ငွေသုံးရတတ်သည်။ မိမိကိုယ်တိုင်ကလဲ အလုပ်မရှိရင် မနေတတ်။ တစ်ခုခုအမြဲ လုပ်နေတတ်သည်။ လုပ်သလောက် အလုပ်အကျိုး မခံစားရတတ်ပေ။ အလုပ်ကံ ညံ့သည်။ နှစ်ပေါင်းများစွာလုပ်ပြီး ရာထူးမတိုးတာ လစာ မတိုးတာမျိုး ကြုံရတတ်တယ်။ ဘယ်လောက်လုပ်လုပ် အကောင်းပြောမခံရတတ်။ မကြာခဏ စေတနာဝန်ထမ်း လုပ်နေရမည်။ အိတ်စိုက် လုပ်ရမည်။ တာဝန်ကျေပွန်အောင် လုပ်ပေးပေမဲ့ နောက်ကွယ်မှာ အပြစ်ပြောခြင်းခံရမည်၊ မိမိက စိတ်ကောင်းရှိသည်။ သည်းခံစိတ်ရှိသည်။ လူအများကိုလဲ ခင်တွယ်စိတ်ရှိတယ်။ မိမိက ဘာမဟုတ်တဲ့ ကိစ္စလေးတွေနဲ့ စိတ်ဆိုးနေတတ်သည်။

ကလေးတစ်ယောက်လို စိတ်ကောက်လိုက် စိတ်ပြေလိုက် မကြာခဏ ဖြစ်တတ်သည်။ မိမိသည် အပေါင်းအသင်းများသည်။ ဒါပေမဲ့ ရေရှည် လက်မတွဲတတ်။ အပေါင်းအသင်း သစ်တွေနဲ့လဲ အမြဲတွေ့နေတတ်တဲ့ အဖွားတွေပါပဲ။ အပျိုကြီး လူပျိုကြီးတွေလဲ ဖြစ်လွယ်ကြတယ်။ မိမိသည် လူအပင်ပန်းခံနိုင်ပေမဲ့ စိတ်အပင်ပန်း မခံနိုင်ကြပါ။ ဒါပေမဲ့ ကံကလဲ စိတ်ပင်ပန်း အမြဲခံရမည်။ တစ်ယောက်ထဲဆို အားငယ် နေတတ်သည်။ ဝမ်းနည်း နေတတ်သည်။ မိမိကိုယ်ကို အားမလိုအားမရ ဖြစ်နေတတ်သည်။ အလုပ်တစ်ခုကိုလဲ မိမိဆုံးဖြတ်ချက်ဖြင့် မဆုံးဖြတ်နိုင်ပါ။ အမြဲသူများဆီက အကြံဉာဏ် တောင်းနေရတတ်သည်။

မိမိက ပေါင်းသင်းဆက်ဆံရေး ကောင်းပါတယ်။ ခင်မင်အောင် နေတတ်တယ်။ မိမိက တစ်ပါးသူကို အထင်ကြီးပြီး အယုံလွယ်တတ်တဲ့အတွက် အလိမ် ခံရတတ်တယ်။ မိမိက စိတ်အပြောင်းအလဲ မြန်တယ်။ တစ်ခုမပြီးသေးခင် နောက်အသစ်တစ်ခု လုပ်တတ်တယ်။ မိမိက ကံကို ယုံကြည်သည်။ ကောင်းတာလုပ်ရင် ကောင်းတာဖြစ်မယ်လို့ ခံယူထားသည်။ စိတ်ရှည်ပြီး မည်သည့် အလုပ်ကိုမဆို သေသပ်စွာ လုပ်တတ်သည်။ မိမိကလဲ အများအထင်ကြီး အောင်လဲ နေတတ်ကြသည်။ နှုတ်မှုရေးရာ၊ အနုပညာ အလုပ်တွေနဲ့ အောင်မြင်တတ်သည်။ သိပ်မရင်းနှီးတဲ့သူဆို မိမိက စကားနည်းတဲ့သူလို့ ထင်ရပေမဲ့  မိမိက အရမ်းရင်းနှီးရင်တော့ စကားကို ကရားရေလွှတ် ပြောတတ်သူပါ။

စကားကို အတုံးအလိုက် ပြောတတ်သည်။ ချီးကျူးစရာရှိလျှင် အလွန်အကျူး ချီးကျူးတတ်သလို အပြစ်တွေ့ရင်လဲ အာမနားတမ်း ပြောတတ်တဲ့ အကျင့်ရှိသူပါ။ ဘွင်ဘွင်ရှင်းရှင်း ပြောတတ်သည်။ မသွယ်ဝိုက်တတ်ပေ။ မိမိသည် စိတ်ကူး အလွန်ယဉ်သည်။ စိတ်ကူးနဲ့ လေထဲ တိုက်အိမ် ဆောက်နေတတ်သည်။ စိတ်ကူးထားတာ ဖြစ်မလာရင်လဲ လွန်စွာ စိတ်ဓာတ်ကျတတ်သည်။ မိမိကထိုသို့ စိတ်ကူးနဲ့လုပ်မရပါ။ လက်တွေ့လုပ်ပါ။ အလုပ်ထဲကမှ ဘဝအတွက် အဆီအနှစ်တွေထုတ်ယူပါ။ လက်တွေ့ဘဝကနေ အောင်မြင်မှုရှာပါ။",
"atp":"အထွန်းဖွား ဟောကိန်း။

ဖွားဇာတာတွေထဲမှာ အထွန်းဖွားတွေက အလွန်ပဲ တည်ကြည်တဲ့ သူတွေပါ။ ကိုယ်ကျင့်သိက္ခာ ကျစေမဲ့ ကိစ္စ၊ လူများလက်ညှိုးထိုးမဲ့ ကိစ္စမျိုး တတ်နိုင်သ၍ ရှောင်ကြ သူတွေပါပဲ။ အစိုးရဝန်ထမ်းပဲ လုပ်လုပ်၊ အပြင်အလုပ်တွေပဲ လုပ်လုပ် သူများအလုပ်တိုင်းကို မိမိအလုပ်လို သဘောထားပြီး လုပ်ပေးတတ်သူပါ။ မိမိကိုယ်ကျင့် သိက္ခာကို ထိပါးပြောဆို လာမယ်ဆိုရင်လဲ အချိန်မဆိုင်းဘဲ ဖြေရှင်းတတ်သူပါ။ အလွန်ပဲစေ့စပ် သေချာတဲ့ သူတွေပါ။ စနစ်ကောင်းတယ်။ အလုပ်ကို တန်ဖိုးထား မြတ်နိုးတယ်။ အလုပ်နဲ့လက်နဲ့ပြတ် နေရင် မနေတတ်ဘဲ တစ်ခုခုရှာပြီး လုပ်နေတတ်သူပါ။

လုပ်စရာမရှိရင် ပျင်းနေတတ်ပြီး တစ်ခုခုလုပ်နေရမှာ ကျေနပ်နေသူတွေပါ။ မည်သည့်အလုပ်ကိုမဆို လွယ်လွယ်နဲ့ လက်မလျော့တတ်ဘဲ ဖြစ်မြောက်အောင် လုပ်တတ်သူပါ။ အလုပ်ကံ ကောင်းတတ်ကြတယ်။ မည်သည်အလုပ်ကို မဆို ရေရှည်ဇောက်ချပြီး လုပ်ပါက ထွန်းပေါက်ပါလိမ့်မယ်။ လက်ရှိဘဝနဲ့ မတင်းတိမ်ဘဲ အမြဲတမ်း ဘဝတတ်လမ်းကို ရှာနေတတ်တဲ့ အတွက် ဖြည်းဖြည်းချင်း အောင်မြင်မှုတွေ ရလာမှာပါ။ မည်သည့် ပညာရပ်ကိုမဆို သိလွယ် တတ်လွယ်သူတွေပါ။ မိဘတွေကသာ ပညာရေးကို ထောက်ပံ့ပေးနိုင်မယ်ဆို အလွန် ထူးချွန် ပါလိမ့်မယ်။ စိတ်ရှည်ကြတယ်။ အပင်ပန်းလဲ ခံနိုင်ကြတယ်။ ဘာလုပ်လုပ် ဂရုတစိုက်ရှိတယ်။ လုပ်သလောက် အကျိုးဖြစ်ထွန်းပင်ပေမဲ့ အောင်မြင်မှုအသီးအပွင့်တွေ အခွင့်အရေးတွေကို အခြား လူတွေက ရသွားကြတာများပါတယ်။ မိမိက အခွင့်အရေးကို ဂရုမစိုက်ပါ။ တာဝန်ကျေပွန်ရင် ကျေနပ်နေတတ်သူပါ။ လုပ်ချင်တာ လုပ်ရရင် ပျော်နေတတ်သူပါ။

သူများအကျိုးစီးပွားကိုတောင်မှ အကူအညီတောင်းရင် မငြင်းတတ်သူပါ။ စိတ်ကောင်း စေတနာကောင်းသည်၊ ရိုးသားသည်။ ဒါပေမဲ့ ပွင့်ပွင့်လင်းလင်း ပြောတတ်ကြတယ်။ အပြစ်လုပ်ထားရင်လဲ အားမနာတမ်း ပြောတတ်ကြပါတယ်။ ပြောပြီးရင်လဲ မေ့မေ့ပျောက်ပျောက်နဲ့ နေတတ်သူတွေပါ။ ရန်ညှိုးမထားတတ်ဘူး။ မိမိကအေးဆေး တည်ငြိမ်စွာနေတတ်တဲ့ အတွက် လူအများက ဘဝင်မြင့်တယ်။ မာနကြီးတယ်လို့ ထင်တတ်ကြပါတယ်။ ကိုယ်ကလဲ ခင်မင်သူများနဲ့ သာလိုက်ရောညီထွေ နေတတ်ပြီး မခင်မင်သူတွေနဲ့ကတော့ ခပ်ကင်းကင်း နေတတ်ပါတယ်။ ဒါပေမဲ့မိမိကံက အပေါင်းအသင်းကံ ညံ့ပါတယ်။ မိမိကစေတနာနဲ့ ပြောဆိုရင်တောင် မိတ်ဆွေတွေက အကောင်းမထင်တတ်ပါ။ မိမိကပဲ အနစ်နာခံ ပေါင်းသင်း နေရတတ်ပါတယ်။ မိမိက ကကျွေးလဲ ကျွေးရ အဆဲလဲ ခံရမဲ့ ဇာတာပါ။ မိမိကလဲ အဖော်ခင်တယ်။ အပေါင်းအသင်း မက်တယ်။  အပျော်အပါး ပွဲလမ်းသဘင် ဝါသနာထုံတယ်။ ခရီးထွက်ရတာ ဝါသနာပါတယ်။

မိမိဇာတာက သားသမီးအကျိုးပေး ကံအားနည်းတယ်၊ အနည်းဆုံး မိဘကို ဒုက္ခပေးမဲ့ စုန်းပြူး တစ်ယောက်လောက်တော့ ပါလာတတ်တယ်။ ကိုယ်ကလဲ သားသမီးတွေ ဘာလုပ်လုပ် မျက်စိစပါးမွှေးစူး နေတတ်တယ်။ ဘာပဲလုပ်လုပ် အစမှာတော့ မိမိကအလွန်ပဲ စိုးရိမ်တတ်ကြတယ်။ တကယ်လုပ်ကြည့်တဲ့အခါ မိမိအတွက် အခက်အခဲမရှိ အဆင်ပြေ သွားတတ်ပါတယ်။ ဇွတ်လုပ်တတ်ပြီး ဝီရိယရှိတဲ့အတွက် အောင်မြင်မှုလမ်းပေါ် ရောက်ပါလိမ့်မယ်။",
"mrnp":"မရဏဖွား ဟောကိန်း။

မရဏဖွားတွေရဲ့စိတ်ကကြောက်စရာ ကောင်းသည်။ အမြဲတမ်း အစွန်းနှစ်ဖက်ရောက် နေတတ်တတ်သည်။ အချို့နေရာတွေမှာ ခြေသုတ်ပုဆိုး မြွေဆွယ်ကျိုးလို သည်းခံတတ်ပေမဲ့ ရက်စက်ပြီဆိုရင်လဲ သူများ လိုက်မမှီအောင် ရက်စက်တတ်သူပါ။ မြွေပွေးတစ်ကောင်နှင့် အလားသဏ္ဍာန်တူသည်။ မထိသ၍ ဘာမှရန်မပြုပေမဲ့ ထိမိလိုက်ရင်တော့ အန္တရာယ် အလွန်ရှိတတ်ကြသည်။ ထက်မြက်တယ်။ စိတ်ဓာတ် ပြင်းထန်ကြတယ်။ သမာသမတ် ကျတယ်။ အမှန်တရားကို မြတ်နိုးသည်။ ရှေ့နေရှေ့ရပ် ကိစ္စ၊ ကြားဝင်ညှိနှိုင်း ဆောင်ရွက်ရာမှာ ထူးချွန်တတ်သည်။

ဆွေးမျိုးထက် တစိမ်းကပိုအကျိုးပေးသည်။ ဆွေမျိုးတွေ ဒုက္ခပေးတတ်သည်။ တစိမ်းတရံကြားမှာ အခြေချနေထိုင်ရတတ်သလို ဇာတိရဲ့အဝေးမှာ ထွန်းပေါက် အောင်မြင် တတ်တယ်။ တစ်ခါ တရံဇွတ်တရွတ် လုပ်တတ်တာ မျိုးရှောင်ပါ။ ကိုယ်က အလုပ်အပေါ် သေချာဂရုစိုက် လုပ်ရင်တောင် သူများတွေက ပေါ့တယ် ဂရုမစိုက်ဘူး အလုပ်အပေါ် အလေးမထားဘူးလို့ အပြောခံရတတ်တာမျိုးပါ။ မိမိကလဲ အလုပ်တစ်ခုကို အစပိုင်းမှာ စိတ်ပါဝင်စားတတ်သော်လည်း နောက်ပိုင်း မှာ ပျင်းရိ သွားတတ်သူပါ။ ကောက်ရိုးမီး လိုပါပဲ။ အစကတော့ ဟုန်းခနဲပေါ့။ နောက်ပိုင်းတော့ မီးစပင်ရှာလို့ မရတတ်ဘူး။ အဲဒါကြောင့်ပဲ အလုပ်ခဏ ခဏပြောင်းမိနေတတ်တယ်။

မရဏဖွားတွေလဲ နှစ်ရှည်လုပ်ရတဲ့အလုပ်၊ ကြာရှည်လုပ်ကိုင်ရတဲ့ အလုပ်မျိုးတွေနဲ့ မသင့်လျော်ဘူး။ ဥပမာ ပေးရရင် နှစ်ရှည်ပင်စိုက်ပျိုးခြင်း၊ ဥယျာဉ်ခြံ၊ Hotel လုပ်ငန်းမျိုးတွေပေါ့။ အခုလုပ် အခုအကျိုးအမြတ်ရတဲ့ ပေါ်ပင် အလုပ်မျိုးတွေနဲ့ပဲ သင့်လျော်ပါတယ်။ မိမိကစိတ်မြန် လက်မြန်ရှိပြီး မြန်မြန်သွက်သွက်နဲ့ လက်တွေ့ကျကျ လုပ်ရသော အလုပ်တွေကို သဘောတွေ့ တတ်ကြပါတယ်။ မရဏဖွားတွေ လောကဓံကို ကြံ့ကြံ့ခံ ရင်ဆိုင်နိုင်သူပါ။ ဒုက္ခလောကဓံကို ခါးစည်းခံနိုင်သလို သုခလောကဓံကိုလဲ ခံနိုင်သူပါ။ “ငရဲဆိုတာ ငါ့အတွက်တော့ ချွေးထုတ်ခန်း ဝင်သလောက်ပါပဲ”လို့ ပြောမဲ့သူတွေပါ။

မရဏဖွားတွေက အပြင်ပန်းက ကြည့်ရင်တော့ လျှင်မြန်တယ် ဉာဏ်ပြေးတယ် သွက်လတ်တယ်လို့ ထင်ရပေမဲ့ လက်တွေ့မှာတော့ ကိစ္စတစ်ခုကို ဆုံးဖြတ်ချက်ချရာမှာ ချိတုံချတုံ အလွန်ဖြစ်တတ်ပါတယ်။ ငါလုပ်လိုက်တာ မှားသွားလားဆိုပြီး စိုးရိမ်စိတ်ကလေး အမြဲဝင်တတ်ပါတယ်။ အားနည်းချက်က အလွန် မေ့တတ်တာပါ။ ပြောထားပြီး မေ့နေပြန်ရော။ အသက်ကြီးလာရင် အလွန်မေ့တတ်ကြတယ်။ သူတစ်ပါး အလုပ်ပင်ဖြစ်ပါစေ စေတနာပါပါနဲ့ လုပ်ကိုင် ပေးတတ်သူပါပဲ။ မိမိကိုယ် အားကိုးပြီး ခိုင်းရင် အားကိုးသလောက် ပြန်လုပ် ပေးတတ်တယ်။ စကားကြီး စကားကျယ်ပြောတာ အမှန်အတိုင်းသာ ပြောတတ်တာတွေက လူမုန်း များသွားတတ်ပါတယ်။ ဘဝတည်ငြိမ်မှု အားနည်းတယ်။ လှိုင်းတပိုးတွေလို ဘဝက အတတ်အကျများတယ်။ အပယိက ရောဂါလေးတွေ ခဏခဏဖြစ်လွယ်တယ်။ ငယ်ဇာတာ မကောင်းပါ။ ပင်ပန်းရတတ်တယ်။ စိတ်ဆင်းရဲ ကိုယ်ဆင်းရဲ ဖြစ်လွယ်တယ် ။ အိုဇာတာကတော့ ပထမတန်းစား ကောင်းသူပါ။ မရဏဖွားတွေဟာ မိမိအပူသောကတွေကို သူများတွေကို လက်ဆင့်မကမ်း တတ်သူပါ။ ဒုက္ခတွေကို တစ်ယောက်တည်း ခါးစည်းခံမဲ့သူတွေပါ။ ရောဂါဖြစ်ရင်တောင် အိမ်သားတွေမပြောဘဲ တစ်ယောက်ထဲကြိတ်ခံ တတ်တာမျိုးပါ။

ဘဝကို အရှုံးမပေး တတ်သူတွေပါပဲ။ ဘယ်လို အခက်အခဲကြုံကြုံ ရင်ဆိုင်သွားတတ်သူပါ။ ကံကြမ္မာကလဲ အခွင့်အရေးကောင်းတွေ မကြာခဏ ပေးတတ်ပါတယ်။ မိမိကဖမ်းဆုပ်တတ်ဖို့ပဲ လိုပါတယ်။ ကိုယ့်ကိုယ်ကိုဖျက် သံချေးတတ် ဆိုတာမျိုးမဖြစ်အောင် ဂရုစိုက်ပါ။ ကံက အတိုက်အခံတွေ့လေ အောင်မြင်လေပါပဲ။ မင်္ဂလာတရားတော်ထဲက “အတ္တသမ္မာ ပဏိဓိ စ” ဆိုတဲ့ မင်္ဂလာတရားတော်နဲ့ အညီ မိမိကိုယ်ကို စောင့်ထိန်းနိုင်မယ် ဆိုရင်တော့ အောင်မြင်မှုဆိုတာကို မလွဲမသွေ ခံစားရမှာပါ။",
"bgp":"ဘင်္ဂဖွား ဟောကိန်း။

စေတနာကောင်း၊ စိတ်ရင်းကောင်း သူပါပဲ။ ဇွဲလုံ့လဝီရိယနဲ့ ပြည့်စုံပြီး ထက်သန်တဲ့စိတ် ၊ ပြင်းပြသောဆန္ဒ၊ ကြိုးစားချင်သော စိတ်တွေ ရှိကြတယ်။ မဆုတ်မနစ်သော ဇွဲက လမ်းကြောင်းမှန်ပါက အောင်မြင်မှုပန်းတိုင်ကို ရောက်မည်။ ဆုံးဖြတ်ချက်ချပြီးရင် သိကြားမင်းဆင်း၍ ဖျက်တာတောင် မရပေ။ မိမိဆုံးဖြတ်ချက်သည် မှားနေရင်မှ လမ်းဆုံးရောက်အောင် လျှောက်တတ်သည်။ နောင်တတရားကလဲ မိမိသန္တန်မှာ ခဏသာ ခိုဝင်တတ်သည်။ နောင်တရလဲ ခဏပင်။ အမှတ်သည်းခြေ မရှိ။ ခေါင်းမာသည်။ တယူသန်သည်။

ပြောစရာရှိလျှင် လုပ်စရာရှိလျှင် ဘွင်ဘွင်ရှင်းရှင်း အားမနာတမ်း ပြောတတ်ခြင်းကြောင့် လူမုန်း များတတ်သည်။ မိမိသည် စကားပြော မတတ်ခြင်းကြောင့် ပေါင်းသင်းဆက်ဆံရေး ညံ့သည်ဟု ထင်ကြသည်။ မဟုတ်ပါ။ အတွင်းစိတ်ရင်း အရမ်းကောင်းသူဆိုတာ မိမိနဲ့ ရေရှည် ပေါင်းသင်းသူသာသိသည်။ သူဘာပြောပြော စေတနာဒေါသနဲ့ ပြောသည်ဆိုတာ နားလည်လာကြသည်။ ဒါကြောင့်ပဲ မိမိကိုယ် ခင်မိသူတွေက မိမိကိုယ် မိတ်ဆွေအဖြစ်ကနေ လက်လွတ်မခံချင်ကြပါ။ မိမိနဲ့ ခင်မင်ဖူးသူတွေက မိမိအကြောင်း တသသ ပြောနေတတ်ကြသည်။ မိမိသည် တစိမ်းတရံတွေကို ခင်မိပြီဆိုရင် ဆွေမျိုးထက် ပိုခင်တတ်သည်။ ဒါကြောင့်ပဲ မိမိကအခြားသူတွေကို မိမိလိုစိတ်ဖြူသည် ထင်၍ အတွင်းရေးကိစ္စတွေ ပြောပြတိုင်ပင် အကြံဉာဏ် တောင်းမိသည်။ ထိုသို့ပြုမူခြင်းသည် အကျိုးမရှိသည့်အပြင် မိမိလျှို့ဝှက်ချက်ကို သိသွား၍ မိမိအပေါ် အထင်မြင်သေး ဟားတိုက်စရာ ဖြစ်လိမ့်မည်။

ဘင်္ဂဖွားများဟာ ကိုယ့်ဒူးကိုယ်ချွန်ကြိုးစား လိုစိတ်ရှိကြတယ်။ ဘယ်သူ့ကိုယ်မှ မမှီခိုလိုဘူး။ သူတစ်ပါးရဲ့လောင်းရိပ် မိနေတာမျိုးကိုလဲ မလိုလားကြပါဘူး။ သူများကို အားကိုးလို့လဲ မရပါဘူး။ ဘယ်အလုပ်ကိစ္စမဆိုလဲ မိမိက ဦးဆောင်ဦးရွက်လုပ်ရမှလဲ ကျေနပ်ကြတယ်။ စီးပွားရေး ဘယ်လိုလုပ်မယ်။ ငွေကိုဘယ်လို ရှာလိုက်မယ်လို့ စိတ်ထဲတွေးနေတတ်ပေမဲ့ အပြင်ပန်း လက်တွေ့မှာတော့ ရသမျှနှင့် တင်းတမ်ရောင်ရဲ တတ်သူပါ။

အမှန်တရားကို မြတ်နိုးတတ်သူ၊ တန်ဖိုးထား တတ်သူဖြစ်ပြီး ဘယ်အလုပ်ကိုပဲလုပ်လုပ် စေတနာပါပါနဲ့ လုပ်တတ်သူပါပဲ။ စေတနာကောင်းရင် ကံကောင်းတယ်လို့ ခံယူထားသူပါ။ လူအများက မိမိကို အထင်ကြီးလေးစားပေမဲ့ မိမိက သူတစ်ပါး အထင်ကြီးအောင် ဟိတ်ဟန် မထုတ်တတ်ပါ။ ပတ်ဝန်းကျင်ကို ဂရုမစိုက်တတ်ပေမဲ့ ပတ်ဝန်ကျင်းမှာ အခက်အခဲ တခုခုဖြစ်ရင်တော့ စိတ်ပါလက်ပါ ကူညီတတ်သူပါပဲ။ မိမိက အငြင်းသန်ပါတယ်။ မှန်တယ်ထင်ရင်တော့ ငြင်းလို့ ဆုံးမည်မဟုတ်ပေ။ ဖော်လံဖား မလုပ်တတ်ခြင်း၊ မိမိကြိုးစားမှုကို ဂုဏ်ဖော်၍ မပြောတတ်ခြင်းတွေကြောင့် မိမိဟာ အသိအမှတ်ပြုမခံရခြင်း ချောင်ထိုးခံရခြင်းတွေ ခဏခဏကြုံရတတ်ပါတယ်။

ဘင်္ဂဖွားတွေဟာ မည်သူ့ကိုမဆို အဆင့်အတန်းခွဲခြားပြီး ဆက်ဆံလေ့မရှိပါဘူး။ သူဌေးနဲ့ ဆက်ဆံလဲ ဒီအတိုင်းဆိုရင် ဆင်းရဲသားနဲ့ ဆက်ဆံလဲ ဒီအတိုင်းပါပဲ။ ဘာမှပြောင်းလဲခြင်းမရှိဘဲ အားလုံးကို တစ်သားထဲ ဆက်ဆံတတ်တယ်။ အခွင့်ထူးခံရဖို့ မျက်နှာသာပေး ခံရဖို့ဆိုတဲ့ စိတ်နဲ့ အလုပ်မလုပ်တတ်ပါ။ ပေးအပ်တဲ့တာဝန်နဲ့ ဝတ္တရားကို ကျေပွန်လိုတဲ့စိတ်နဲ့သာ လုပ်တတ်သူပါ။ ငယ်ရွယ်စဉ်ကာလ အဘက်ဘက်ကကံအားနည်းတယ်။ ခြူခြာလွယ်တယ်။ မိမိကို မွေးပြီးတော့ မိဘတွေ လုပ်ငန်းစီးပွားတိုးတတ်နိုင်သလို အကုန် အကျတွေလဲ အလွန်များတတ်ပါတယ်။ ပထမအရွယ် ကံအားနည်းတတ်ပြီး ဒုတိယအရွယ်၊ တတိယအရွယ် ကံမြင့်တတ်ပါတယ်။ မွေးစကနေ အသက် ၁၂ ထိ နေအိမ်အပြောင်းအရွေ့ မြို့အပြောင်းအရွေ့ ကျောင်းအပြောင်းအရွေ့ဆိုတာတွေကြုံ ရတတ်ပါ။ ဘင်္ဂဖွားတွေဟာ ကံအတတ်အကျ များလွန်းတဲ့သူတွေပါပဲ။

သူတစ်ပါးကို အားကိုးပြီး စပ်တူလုပ်ငန်း မလုပ်ပါနဲ့။ အမှီအခိုကင်းပြီး သူတစ်ပါးလာင်းရိပ် မမိတဲ့ ဘဝနေထိုင်မှုမျိုးက မိမိဘဝကို အောင်မြင်အောင် တွန်းပို့မှာပါ။ ကိုယ်စွမ်းကိုယ်စကို သိပြီး ဝီရိယရှိရှိကြိုးစားရင် အောင်မြင်မယ့် ဖွားဇာတာပါ။",
"ptp":"ပုတိဖွားဟောကိန်း။

အရာရာတိုင်းကို လက်တွေ့မှ ယုံကြည် တတ်ကြသည်။ ယထာဘူတကျမှ လက်ခံ တတ်သည်။ သူများက မြှောက်ပြောတိုင်းလဲ ဘဝင်မမြင့် တတ်သလို ခြောက်ပြောတိုင်းလဲ မကြောက်တတ်ပေ။ စည်းနဲ့ကမ်းနဲ့ နေတတ်သည်။ အောက်သက်ကြေသည်။ ပေးပြီးသားကတိကို တည်အောင်ထိန်းသည်။ မည်သည့်အလုပ်ကိုမဆို လေးလေးစားစား လုပ်တတ်သည်။ လူအများ၏ အထင်ကြီးခြင်း လေးစားခြင်းခံရမည်။ စည်းရုံးရေး ကောင်းသည်။ ဒါပေမဲ့ မိမိ၏ ကိုယ်စွမ်း ကိုယ်စများကို မထုတ်ဖော်နိုင်တဲ့ ပုတိဖွားတွေ မအောင်မြင်တတ်ပေ။ မိမိအောင်မြင်ဖို့ ပတ်ဝန်းကျင်ကောင်း အသိုင်းအဝိုင်း ကောင်းမှ ရသည်။

ဘဝတစ်လျှောက်လုံး ရုန်းကန် လှုပ်ရှား နေရတတ်သည်။ အတတ်အကျ များသည်။ တုန်လှုပ်ဖွယ်ရာ ဘေးဆိုးများ မမျှော်လင့်တာသော ပြဿနာများးလဲ မကြာခဏ ကြုံရတတ်သည်။ ဒါပေမဲ့ ဒုက္ခတွေကြားက သီသီလေး လွတ်မြောက်တတ်သည်။ အမြဲတမ်း အလကား မနေတတ်။ တစ်ခုခုလုပ်နေရမှ ကျေနပ်ကြသည်။ အပြင်ပန်းအမြင်မှာ အေးဆေးတည်ငြိမ်တယ် ထင်ရပေမဲ့ စိတ်တို ဒေါသထွက်လျှင် အမှန်အမှား မခွဲခြား တတ်တော့ပေ။ ထိန်းသိမ်းနိုင်စွမ်း နည်းကြသည်။ ဘဝတိုက်ပွဲအမြဲ ဆင်နွဲနေရမှ ကျေနပ် နေတတ်ကြတယ်။

အရာရာ ပြတ်ပြတ်သားသား ဆောင်ရွက်သည်။ တစ်ခါတလေ အားနာတတ်သော်လဲ အားမနာတာက များသည်။ ရဲတင်းလွန်ခြင်း ဦဆောင်ရဲခြင်းက လူအများရဲ့သြဘာ ပေးခြင်း ခံရတတ်သည်။ မိမိသည် စိတ်ကောင်းစိတ်ဆိုး တစ်လှည့်ဆီ ဖြစ်မည်။ သူတော်ကောင်းစိတ် ဝင်နေရင် သူများထက် ကောင်းတတ်ပြီး စိတ်ဆိုးစိတ်ယုတ် ဝင်လာရင် ဘီလူးထက် မိုက်ပြတတ်သည်။

ပုတိဖွားတွေဟာ ငယ်ငယ်ကဖတ်ဖူးတဲ့ ကျေးညီနောင် ပုံပြင်လိုပါပဲ။ သူတော်ကောင်းနဲ့ နီးရင် သူတော်ကောင်း ဖြစ်သွား တတ်သလို သူယုတ်မာနဲ့ နီးရင် သူယုတ်မာ ဖြစ်သွား တတ်ပါတယ်။ ဒါကြောင့် အောင်မြင်နေတဲ့ ပုတိဖွားတွေကို သုတေသန ပြုကြည့်တဲ့အခါမှာ ပတ်ဝန်းကျင်ကောင်းမှာ နေခဲ့ရတာကို တွေ့ရပါတယ်။

မိမိသည် အခွင့်အရေးတွေကို လက်လွတ်မခံတတ်ပဲ ရအောင်ယူတတ်သူပါပဲ။ ဖြောင့်မတ်ရိုးသား သူတွေပါပဲ။ စိတ်အခန့်မသင်လျှင် ဒေါသထွက်လွယ်သည်။ ဒေါသကြီးတာ ဒေါသထွက်လွယ်တာကို ရှောင်သင့်တယ်၊ အောင်မြင်မှုအတွက် အတားအဆီး ဖြစ်နိုင်လို့ပါပဲ။ နာမည်ကျော်ကြားလွယ်တဲ့ ဇာတာပါပဲ။ ကောင်းတာလုပ်ရင် နာမည်ကောင်းနဲ့ ကျော်ကြားသလို ဆိုးတာလုပ်ရင်လဲ နာမည်ဆိုးကို ဖုံးဖိထားလို့ မရပါဘူး။

မိမိသည် ငွေနှင့်နီးတဲ့ ဇာတာပါပဲ။ မကြာခဏ ငွေရတတ်သည်။ ငွေကို စည်းနဲ့ကမ်းနဲ့ သုံးမယ်လို့ ရည်မှန်းထားသော်လည်း လက်တွေ့မှာတော့ လက်ဖွာတတ်သူပါပဲ။ ရှိရင်ရှိသလို သုံးတတ်ပြီး မရှိရင် ရေသောက် ဗိုက်မှောက် နေတတ်သူပါပဲ။ စုလိုက် ကုန်လိုက်ပါပဲ။ ဘဝမှာ ဒုတိယအရွယ်က အလွန်ကောင်းမည်။ အောင်မြင်မည်။ ကျော်ကြားမည်။ လူအထင်ကြီးခြင်း ခံရမည်။ မိမိဘဝဟာ မကြာခဏ အပြောင်းအလဲကြုံရ တတ်သည်။ အလုပ်မှာလဲ လက်ငါးချောင်း ထက်မနည်းပြောင်းလဲ လုပ်ကိုင်နေရတတ်သည်။ ပုတိဖွားတွေဟာ မူရင်း စိတ်ထားဖြူစင်ပေမဲ့ ပတ်ဝန်းကျင်ကြောင့် အရောင် ပြောင်းသွား တတ်သည်။ အိမ်ထောင်ဘက်ကောင်း ရတတ်သည်။ သားသမီးအကျိုး မခံစားရတတ်ပေ။"

}
