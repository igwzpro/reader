{




"aboutbomi":"တင်နေဆဲ...",

"satthetyk":"☯ စနေ သက်ရောက်ဟောကိန်း ☯

အလုံးစုံသော အလုပ်အကိုင် အကြံအစည် စီးပွားရေးများ ပျက်ပြား ဆုံးရှုံးရတတ်တယ်။ သူခိုး ခိုးခံရကိန်း ကြုံတတ်တယ်။ မိမိအဝတ်အစား မီးလောင်တတ်တယ်။ စကားမတည်ကြည် ဖြစ်တတ်တယ်။ သူတစ်ပါးရဲ့ အထင်လွဲမှားခြင်း ခံရတတ်တယ်။ အစွပ်အစွဲ အပြောအဆို ပြစ်တင်ခံရလိမ့်မယ်။ အနီရောင်၊ အနက်ရောင် ပစ္စည်းများ ဝင်လာရင် လက်မခံရဘူး။ အနီ၊ အနက် တွဲမသုံးရဘူး။ အနောက်တောင်အရပ်၊ အရှေ့မြောက်အရပ်ကို ညအိပ်ညနေ ခရီးသွားလာမှု ရှောင်ပါ။ မရှောင်ရင် ဘေးရန် အန္တရာယ်ဆိုးနဲ့ ကြုံရမယ်။ အဆိပ်ရှိသတ္တဝါ ကိုက်ခဲ ခံရတတ်တယ်။ ခြေ၊ လက်၊ ဦးခေါင်းတို့မှာ သွေးထွက်သံယို ဖြစ်ကိန်း၊ အနာတရ ဖြစ်ကိန်းကြုံမည်။ ကဆုန်လနဲ့ ဝါခေါင်လ ၎င်းနှစ်လမှာ မိန်းမမှု၊ ရာဇဝတ်မှု၊ ဖျားနာရေး၊ ခိုက်ရန်ဒေါသ ဖြစ်တတ်တယ်။ အမှုအခင်း ဖြစ်တာတွေ၊ အနာရောဂါ ဖြစ်တာတွေ၊ ဆေးရုံဆေးခန်း တက်ရတာတွေ၊ ခွဲစိပ်ကုသ ခံရတာတွေ၊ မတော်တဆ ထိခိုက်ခံရတာတွေ၊ ရေဘေးမီးဘေး၊ သဘာဝဘေး အန္တရာယ် ကျရောက်တတ်တာတွေ၊ ထောင်ကျ အချုပ်ကျတာတွေ၊ ဥပစ္ဆေဒက ကံသင့်တာတွေ၊ နာမည်ပျက် အရှက်ကွဲတာ၊ သိက္ခာကျ ဆင်းတာတွေ မကောင်းတာ မှန်သမျှ ဖြစ်နိုင်တဲ့ ကာလတစ်ခုလို့ သတ်မှတ်ထားပါတယ်။ မကောင်းတဲ့ ဘေးအန္တရာယ်ရှိတဲ့ နေရာကိုမသွားပါနဲ့။ အန္တရာယ်ရှိတဲ့ အလုပ်ကိုမလုပ်ပါနဲ့။ အန္တရာယ်ရှိနိုင်သော စကားမပြောပါနဲ့။ အလွန် ဒုက္ခတွေ့ရတတ်ပါတယ်။ ဘာမှ မဟုတ်တာလေးနဲ့လည်း ထောင်ကျသွားနိုင် ပါတယ်။ အလုပ်ပြုတ်၊ ရာထူးပြုတ်၊ စည်းစိမ်ပြုတ်၊ ဘဝပျက်၊ ရောဂါရ ဖြစ်တတ်ယုံမက အဆင်မသင့်ရင် အသက်ပါ ဆုံးရှုံးသွားစေနိုင်ပါတယ်။ မိသားစု၊ ချစ်သူခင်သူနဲ့ ကွဲကွာတတ်ပြီး အချစ်ရေး၊ အိမ်ထောင်ရေးတွေမှာ အသဲကွဲရ၊ သစ္စာဖောက်ခံရ တတ်တဲ့ နှစ်မျိုးလည်း ဖြစ်ပါတယ်။ လေးကြွင်း မွေးသူများနဲ့ သုညကြွင်း မွေးသူများ ပိုမိုဂရုပြုပါ။ အခြားအကြွင်းနှစ်မှာ မွေးသူများထက် ပိုဆိုးတတ်ပါတယ်။ ဖြည့်စွက်ချက်များ အနေနဲ့က ဂုဏ်သိက္ခာကျပြီး သတ်သေချင်လောက်အောင် ဘေးဆိုး ဒုက္ခများ ကြုံတွေ့ရခြင်း၊ အမျိုးသမီးများ အရှက်တကွဲဖြစ်ခြင်း၊ ကိုယ်ဝန်ပျက်ကျခြင်း၊ အမျိုးသား အချုပ်အနှောင် ထောင်တန်းကျခံရခြင်း၊ ခန္ဓာကိုယ်၌ ထိခိုက်မှုကြီးများ ကြုံတွေ့တတ်ခြင်း၊ အိမ်ရှိသတ္တဝါများ သေဆုံးခြင်း၊ မီးလောင်ခြင်း၊ ဓာတ်လိုက်ခြင်း စသည့် အပူသောကကြီး ဘေးဆိုးဥပါဒ်ကြီးများ ကြုံတွေ့ရတတ်ပါတယ်။",

"frithetyk":"☯ သောကြာ သက်ရောက်ဟောကိန်း ☯

မြောက်အရပ်၊ တောင်အရပ် ကနေစီးပွားဥစ္စာ လာဘ်လာဘ တိုးတက်မယ်။ အရောင်းအဝယ် အကြံအစည် အောင်မြင်မယ်။ ကြီးပွားမယ်။ သွေး၊ လေ၊ ဆီးချုပ်ကြောင့် ဖျားနာတတ်တယ်။ တပေါင်းလ နွေရာသီမှာ မြောက်အရပ် နဲ့ တောင်အရပ် များမှ ပျိုကညာများနှင့် ရည်းစားဖြစ်ကိန်း ရှိတယ်။ စန်းပွင့်တယ်။ ရဟန်းဖြစ်ရင် ပစ္စည်းလေးပါးဒါယိကာ၊ ဒါယိကာမ အထောက်အပံ့ ရမယ်။ အရာရာ ဆန္ဒပြည့်ဝပြီး သာယာအေးချမ်းမယ်။ ရွှေထွက်ကိန်း၊ ရွှေပျောက်ကိန်း ကြုံမယ်။ လူလိမ်ခံရ တတ်တယ်။ ခြေလေးချောင်း ထွက်ကိန်းရှိတယ်။ မိတ်ဆွေ၊ ဆရာသမား အကူအညီ အထောက်အပံ့ ရရှိမယ်။ ညီအစ်ကို မောင်နှမ ဒဏ်ခံရမယ်။ အကြီးအကဲ အထက်လူကြီးကြောင့် စိတ်ညစ်စရာ ကြုံရမယ်။ နိုင်ငံရပ်ခြား ခရီးရောက်နေသူများ၊ ထွက်ရန်ကြံစည်နေသူများ အခက်အခဲ အဆင်မပြေမှုများနှင့် ကြုံတွေ့ရတတ်သည်။ ဖြည့်စွက်ချက် အနေနှင့်ကတော့ ချမ်းသာမှု၊ စိတ်ချမ်းသာစရာ အမျိုးမျိုး တိုက်ဆိုင်ကြုံတွေ့ပြီး ရာထူးတက်ခြင်း၊ ဂုဏ်သရေတက်ခြင်း၊ ပြည်တွင်း ခရီးဝေးများ ဘုရားဖူး အလည်အပတ်ခရီးများ ပေါ်ပေါက်မည်။ ကွဲကွာနေသော မိတ်သင်္ဂဟ ဆွေမျိုးများနှင့် ပြန်လည်ဆုံတွေ့ခြင်း၊ ဆုံးရှုံးထားသော ငွေကြေးများ ပြန်လည်ရရှိခြင်း၊ ဝမ်းသာစရာ စိတ်ချမ်းမြေ့စရာများ ကြုံတွေ့ရမည်။ မဟာဘုတ် သုံးကြွင်း မွေးသူနှင့် ခြောက်ကြွင်း မွေးသူများ အခြားမဟာဘုတ် အကြွင်းများထက် ခရီးဝေးဝေးထွက်ခြင်း၊ ပြည်ပခရီးထွက်ခြင်း အထူးသတိပြုပါ။",

"thuthetyk":"☯ ကြာသာပတေး သက်ရောက်ဟောကိန်း ☯

သွားလေရာ စန်းပွင့်ပြီး ငွေ၊ ဥစ္စာ၊ စုတ်ကောင်း လာဘ်ကောင်းများ အမွေဟောင်း၊ အကြွေးဟောင်းများ အရှေ့အရပ်နှင့် အနောက်အရပ်များမှ ဝင်လာပါလိမ့်မယ်။ တပေါင်းလနဲ့ ကဆုန်လ သည်နှစ်လမှာ နေ့ရောညပါ စုတ်ကြီးလာဘ်ကြီး ကြင်ဖော်ကြင်ဖက် တွေ့ကိန်းကြုံမည်။ အနောက်တောင် အရပ်က မိန်းမများနှင့် သတိထား ဆက်ဆံပါ။ ရည်းစားဟောင်း၊ လင်ဟောင်း၊ မယားဟောင်း ရှိတဲ့ယောကျာ်း၊ မိန်းမများဖြစ်ပါက စိတ်နောက်ကိုယ်ပါ မလိုက်စားပဲ စိတ်တည်တည် နေသင့်ပါတယ်။ ခြေနှစ်ချောင်း၊ ခြေလေးချောင်း ဝင်မယ်။ လူချစ်လူခင် ပေါများပါလိမ့်မယ်။ ဒီနှစ်ဟာ သင့်ရဲ့ အကောင်းအဆိုး ရောနေတဲ့ နှစ်တစ်ခုပါ။ ဒါပေမယ့် မိတ်ဂြိုဟ် ကျတဲ့လူများအတွက်က အကောင်းဘက်က များပြီး ရန်ဂြိုဟ် ကျနေသူများ အတွက်ကတော့ အဆိုးဆုံးနှစ်ပါ။ ပြီးခဲ့တဲ့သုံးနှစ်မှာ ကောင်းတာတွေလုပ်ရင် ကောင်းကျိုး ခံစားရပြီး ဆိုးတာတွေ လုပ်ခဲ့ရင် ဆိုးကျိုးခံစားရမှာပါ။ ဒီနှစ်က အပေါ်ယံ အမြင်ပန်း ကောင်းပြီး အတွင်းမှာ အနှစ်သာရမရှိတဲ့ ကျီးအာသီးနဲ့ တူပါတယ်။ လုပ်ငန်းထဲမှာ ငွေမြုပ်နေပြီး ပြန်ဖော်မရတာမျိုးတွေ ကြုံတွေ့ ရတတ်ပါတယ်။ လုပ်ငန်းက ကြီးလာပြီး ငွေမနိုင်တော့တာ မျိုးလဲဖြစ်တတ်ပါတယ်။ လူပင်ပန်း အကျိုးမရှိတဲ့ အလုပ်မျိုး လဲလုပ်ကိုင်ရ တတ်ပါတယ်။ အလုပ်တွေ မနိုင်မနင်းဖြစ်တတ် ပါတယ်။ ရာထူးတက်ပြီး ယူရတဲ့ တာဝန်က ရာထူးနဲ့မမျှအောင် ကြီးမားလွန်းနေ တတ်တယ်။ စီးပွားရေး သမားတွေက အပေါ်ဟန် ကောင်းပြီး ငွေကြေးအကျပ်အတည်း တွေ့နေရတတ်တယ်။ သိပ်ပြီးထင်ထားတာတွေ ဖြစ်မလာဘဲ မထင်ထားတာတွေ ဖြစ်လာတတ်တယ်။ မဟာဘုတ် နှစ်ကြွင်း မွေးသူနဲ့ ငါးကြွင်း မွေးသူတွေက ကျန်းမာရေး ဂရုစိုက်ပါ။ အမှားမရှိအောင် နေတတ်ဖို့လိုပါတယ်။ သို့မှသာ သိပ်မဆိုးဘဲ ဒီနှစ်ကို ဖြတ်သန်းရမှာပါ။ ဖြည့်စွက်ချက် အနေနဲ့ကတော့ လာဘ်ပိတ်ပြီး ကြံစည်ကြိုးစားမှုများ ပျက်ပြားခြင်း၊ ငွေရှာလေ စိတ်ဆင်းရဲလေ များစွာကြုံတွေ့ရခြင်း၊ ကြံစည်ကြိုးစား ရှာဖွေမှုများ ရပ်တန့်သွားခြင်း၊ မအူမလည်နှင့် ယောင်ချာချာ ဖြစ်နေတတ်ခြင်း၊ အိုးအိမ်ခြံမြေကိစ္စ၊ အမွေကိစ္စ၊ မိန်းမကိစ္စ ပြသနာများ ဖြစ်ပေါ်တတ်ပါတယ်။",

"rahthetyk":"☯ ရာဟု သက်ရောက်ဟောကိန်း ☯

သူတစ်ပါး အစွပ်အစွဲ အပြောအဆို ခံရတတ်တယ်။ မိမိအိမ်ခြေရာခြေ မီးစွဲလောင် တတ်တယ်။ အနောက်မြောက်အရပ်က မိမိကို မြှောက်စား စောင်မသူ ဆရာ၊ မိဘ၊ အကြီးအကဲများနှင့် မသင့်မမြတ် ဖြစ်မယ်။ လာဘ်ပသကာများ မရတဲ့ အကျိုးစီးပွား ဆုတ်ယုတ်မယ်။ သေလုနီးပါး ရောဂါဖြစ်ပေါ်မယ်။ တရားတပေါင်း ဖြစ်ရမယ်။ အနောက်မြောက်၊ အရှေ့တောင်အရပ် ခရီးသွားခြင်း အထူးရှောင် ပါ။ ခရီးလမ်းသွားရာမှာလဲ ဘေးဥပဒ်တွေနဲ့ ကြုံတွေ့ရမယ်။ ပစ္စည်း ဥစ္စာ ခိုးယူခံရခြင်း၊ ပျောက်ရှခြင်း ဖြစ်တတ်တယ်။ အနောက်မြောက်ထောင့်က လူတွေနဲ့ အမှုအခင်း ကြုံတွေ့ရမယ်။ လာဘ်လာဘ၊ ရွှေ၊ ငွေ၊ ဥစ္စာ ခေါင်းပါးတတ်တယ်။ အဖျားအနာရောဂါ ဖြစ်တတ်တယ်။ တရားမှုခင်း၊ လင်ကွဲ မယားကွဲ၊ ရည်းစားကွဲ၊ သားကွဲ၊ သမီးပျောက်၊ ဥစ္စာပျောက် ဘေးအမျိုးမျိုး ရောက်အောင် ရာဟုဂြိုဟ်က မွှေတတ်ပါတယ်။ ဖြည့်စွက်ချက် အနေနဲ့ ခြွေရံသင်း ပေါများမယ်။ မိတ်အပေါင်းအသင်း ပေါများလာပြီး အပျော်အပါး ကိစ္စများလာမယ်။ အိမ်ထောင်ရေး ဖောက်ပြန် ရှုပ်ထွေးမှုတွေ တိုက်ဆိုင်ကြုံတွေ့ လာရတတ်တယ်။ ငွေဝင်သလောက် ငွေပြန်လည်ကုန်ဆုံး တတ်တယ်။ အသားအရေ စိုပြေ လှပနေတတ်တယ်။ တစ်နှစ်တာလုံးမှာ ကံဇာတာညံ့ဖျင်းမှု အဆင်မပြေမှု အများဆုံး ကြုံရမယ့် နှစ်ဖြစ်သလို သတိထား ဆင်ခြင်နေနိုင်ပါက ကောင်းကျိုး ချမ်းသာသုခ ရရှိစေပါမည်။",

"wedthetyk":"☯ ဗုဒ္ဓဟူးသက်ရောက်ဟောကိန်း ☯

စီးပွား တိုးတက်မယ်။ ရွှေ၊ ငွေဝင်မယ်။ အရပ်လေးမျက်နှာက လာဘ်လာဘများ ရရှိမယ်။ ဝင်လာတဲ့ ပစ္စည်းမြဲမယ်။ တောင် အရပ်က လက်ဝတ်တန်ဆာ ရွှေ၊ ငွေ၊ ခြေလေးချောင်းဝ င်လာမယ်။ အပျို၊ လူပျိုများ ဖြစ်ပါက အိမ်ထောင်ကျ ကိန်းရှိတယ်။ ချစ်သူ ကြိုက်သူ တွေ့မယ်။ ရဟန်း ဖြစ်ပါက ပစ္စည်းလေးပါး ပေါများမယ်။ တောင်အရပ်က လူကောင်း အပေါင်းအသင်းများ လာရောက် ကူညီပေးလိမ့်မယ်။ လင်ကွဲ၊ မယားကွဲ ပြန်ပေါင်းရ ကိန်းရှိတယ်။ ဝမ်းနာ လေနာရောဂါ မကြာမကြာ ဖြစ်တတ်တယ်။ ပြာသိုလ၊ တပို့တွဲလ နှစ်လအတွင်းမှာ အပြစ်တင် ခံရတာမျိုး၊ မနာလို ဝန်တို ခံရတာမျိုး စီးပွားရေးကြောင့် ဖြစ်ပေါ် လာတတ်ပါတယ်။ ကံမကောင်းဘူး ဆိုတာလည်း ရှိပါတယ်။ ဗုဒ္ဓဟူးသက်ရောက်က ကံကောင်းခြင်းကနဲနဲ ကံမကောင်းခြင်းက များတယ်ထင်ပါတယ်။ ဘယ်လိုမကောင်းတာတွေ ဖြစ်တတ်လဲဆိုတော့ လူတော်တော်များများကို ဒုက္ခ အကြီးအကျယ် ရောက်အောင်ပေးတတ်ပါတယ်။ ကျန်းမာရေးညံ့တာ၊ စီးပွားရေး နလန်မထူနိုင်အောင် ကျဆင်းတာ၊ အိမ်ထောင်ရေး ပဋိပက္ခတွေ ဖြစ်ပေါ်လာတာ အဲ့တာတွေ အလွန်ဘဲ ပျက်ဆီးကြတာ များပါတယ်။ အလုပ်သစ်၊ အကိုင်သစ်၊ စီးပွားသစ် လုံးဝ မထူထောင် သင့်တဲ့နှစ် တစ်နှစ်ပါ။ စတင် တည်ထောင်လိုက်တဲ့ စီးပွားရေး လုပ်ငန်းတွေက ကိုးဆယ်ရာခိုင်နှုန်း လောက်ဟာ လုံးဝ မအောင်မြင်ကြပါဘူး။ ပျက်စီးသွားတာ မကြာခဏ ကြုံရပါလိမ့်မယ်။ ဒီသက်ရောက်ထဲ ရောက်နေတဲ့ လူဆိုရင် နိုင်ငံခြားကို ခရီးထွက်မယ် ဆိုရင်လည်း ငွေလိမ်ခံရ၊ နှောင့်နှေး ကြန့်ကြာတာ၊ ဟိုရောက် ပြန်တော့လည်း အဆင်မပြေကြဘဲ စိတ်ဆင်းရဲ ရတာမျိုးကြုံရ တတ်ပါတယ်။ ဒီသက်ရောက်နှစ်မှာ ဖြစ်ပေါ်လာတဲ့ အကြံအစည်သစ်၊ လုပ်ငန်းသစ်၊ ငွေစုငွေပုံ၊ လာဘ်လာဘ၊ တိုက်တာ ခြံမြေဝယ်ယူခြင်း၊ ရာထူးတက်ခြင်း၊ လက်ထပ် ထိမ်းမြားခြင်းများဟာ အဆုံးသက်မှာ မကောင်းတတ်ကြပါဘူး။ ရသမျှ ဝင်လာသမျှ မလှူဘူး၊ ဒါနမပြုဘူး ဆိုရင် အဆုံးသက် မကောင်းတတ်ကြပါဘူး။ ငွေစု ငွေပုံ ဝင်ချင်ဝင်မယ်။ ရာထူး တက်ချင်တက်မယ်။ အဆုံးသတ် မကောင်းတတ်ကြဘူး။ ထီပေါက်ပြီး ကံကောင်း နိုင်သလိုနဲ့ နောက်ဆုံး ထီမပေါက်ခင် အခြေနေထက် ဆိုးတဲ့ဘဝကို ရောက်သွား တတ်ကြပါတယ်။ ငြိမ်ငြိမ်နေပါ။ လက်ရှိ အလုပ်ကို ဘဲလုပ်ပါ။ ယတြာ မပြတ်ချေပေးပါ။ စပ်တူ ရှယ်ယာ လုပ်တာမျိုး ရှောင်ပါ။ မဟာဘုတ် လေးကြွင်း သမားနဲ့ တစ်ကြွင်း သမားများ အထူးသတိထား သင့်ပါတယ်။ ကျန်အကြွင်းဖွား များထက်ပိုဆိုး တတ်ပါတယ်။ ဖြည့်စွက်ချက် အနေနဲ့ ဘေးဒုက္ခ အမျိုးမျိုး ကြုံတွေ့ရပြီး ရောဂါဥ ပါဒ်များ ဝင်ရောက်လာခြင်း၊ ဝမ်းရောဂါ၊ လေရောဂါ၊ အစာအိမ် ရောဂါနှင့် ရင်ခေါင်းပိုင်းတွင် ဖြစ်ပွားသော ရောဂါဝေဒနာများ၊ အရေပြားပေါ်တွင် ဖြစ်ပွားသော ရောဂါများဖြစ်ပေါ်ခြင်း၊ ရွှေလိမ်၊ လူလိမ်ခံရခြင်း၊ ရုပ်ပိုင်းဆိုင်ရာ ရောဂါဘယများ အမျိုးမျိုးကြုံတွေ့ရပြီး ဘေးဒုက္ခကြုံတွေ့ ရတတ်ပါသည်။",

"tuethetyk":"☯ အင်္ဂါ သက်ရောက်ဟောကိန်း ☯

ဩဇာ အာဏာ ပျက်စီးမယ်။ စိတ်ဆင်းရဲရမယ်။ ကိုယ်ဆင်းရဲရမယ်။ အဖျားအနာ ကပ်ငြိခံစားရမယ်။ ဆီးရောဂါ၊ မျက်စိရောဂါ ဖြစ်တတ်တယ်။ အစပ်စားခြင်းကို ရှောင်ပါ။ အနာအဖျားရောဂါ ထူပြောတတ်တယ်။ အရှေ့အရပ်၊ အနောက်မြောက်အရပ်မှ လူတွေနဲ့ သတိထား ပေါင်းသင်းဆက်ဆံပါ။ မိမိအကျိုး ယုတ်တတ်ပါတယ်။ ခိုက်ရန်ဒေါသ ပေါ်တတ်ပါတယ်။ စီးပွားရှာရာမှာလည်း အကျိုးမဖြစ်ထွန်းတတ်ဘူး။ စီးပွားရေး မအောင်မြင်တတ်ဘူး။ ရွှေ၊ ငွေ၊ ကျောက်မျက်ရတနာ ဝယ်ရင် ပြသနာပေါ်တတ်တယ်။ ပြန်ထွက် သွားတတ်တယ်။ အလိမ် ခံရတတ်တယ်။ အရောင်းအဝယ် လုပ်ရင်လည်း ကုန်ရှုံး အကြွေး တင်တတ်တယ်။ လူပိုလူလျှံ လက်မခံသင့် သတိထားပါ။ အိမ်တွင်းရေး ရှုပ်ထွေးကိန်း ကြုံရမည်။ အိမ်ထောင်သည်များ အသေးအမွှား ပြသနာမှ အကြီးကြီး ဖြစ်သွားတတ်သည်။ အရှေ့တောင် အရပ်က လူဝင်လူထွက် သတိထားပါ။ ပြဿနာ ဖြစ်ပေါ်လိမ့်မည်။ လက်စွပ်၊ စိန်၊ နားဆွဲ၊ စက်ပစ္စည်း ဧကန် ပျောက်ကိန်း၊ ပျက်ကိန်း၊ ထွက်ကိန်း နှင့်ကြုံရမည်။ မိန်းမမှု၊ လင်ကွာ၊ မယားကွာ၊ ရည်းစားကွဲ ဖြစ်ပြီး ရန်ပြသနာ အရှာခံရတတ်သည်။ ကဆုန်လ၊ ဝါခေါင်လ၊ တပေါင်းလ တွေမှာ ခရီးထွက်တာ၊ ခရီးစတင် သွားတာမျိုး ရှောင်ပါ။ ဓား၊ တုတ် ဒဏ်ရာရကိန်း၊ ထိခိုက်မှုဖြစ်ကိန်း ကြုံရမည်။ စိတ်လေ တတ်တယ်။ ဟိုဟိုဒီဒီ သွားချင်စိတ်များ ဖြစ်ပေါ်မည်။ ဟိုအလုပ်ပြောင်းချင်၊ ဒီအလုပ်ပြောင်းချင်၊ စိတ်ဂဏှာမငြိမ် ဖြစ်မည်။ အချီကြီး အပွကြီး ကြံချင် ဥာဏ်နီဥာဏ်နက် ထုတ်ချင် လာကြသည်။ လက်ရှိဘဝအခြေနေကို ငြီးငွေ့ လာတတ်ကြပါတယ်။ အပြောင်းအလဲ တစ်ခုခုကို လုပ်ချင်လာ တတ်ကြပါတယ်။ အပြောင်းအလဲ တစ်ခုခု လုပ်တာဟာ သေချင်တဲ့ကျား တောပြောင်းသလို ဖြစ်တတ်ပါတယ်။ အထူး သတိပြုပါ။ အပြောင်းအလဲ လုပ်တာဟာ လူအနည်းစု ကသာ အဆင်ပြေ တတ်ကြပြီး အများစုက အမှားတွေ့တတ် ကြပါတယ်။ ထင်တိုင်း မပေါက် ဖြစ်သွားတတ် ပါတယ်။ ကျန်းမာရေး ရှောင်တခင် ဖြစ်တတ်ပြီး ညံ့လာတတ်ပါတယ်။ မဟာဘုတ် သုံးကြွင်း သမားများနဲ့ သုညကြွင်း သမားများ အထူး သတိထားပါ။ အခြား အကြွင်း ဖွားများထက် ဆိုးတတ်ပါတယ်။ ဖြည့်စွက်ချက် အနေနဲ့ကတော့ မိတ်ဆွေ အပေါင်းအသင်း ပျက်စီးခြင်း၊ စိတ်ဆင်းရဲ မှုများ ပေါ်ပေါက်လာခြင်း၊ အရှက်ကွဲခြင်း၊ စွပ်စွဲခံရခြင်း၊ စိတ်သောက ရောက်စရာ အမျိုးမျိုး တိုက်ဆိုင်ကြုံတွေ့ခြင်း၊ ခိုက်ရန်ဒေါသ မှုခင်းကိစ္စ ကြုံတွေ့ခြင်း၊ ပစ်စာတိုင်စာ ခံရခြင်း၊ စစ်ဆေး မေးမြန်းခံရခြင်း၊ ဆီးရောဂါ၊ မျက်စိရောဂါ ဖြစ်ပေါ်ခြင်း၊ ခွဲစိတ်မှု ခံရခြင်း၊ ဆေးဝါး၊ စက်ပစ္စည်း စသည်တို့ ကြုံရခြင်းများ ဖြစ်ပေသည်။ ယတြာများ ဆောင်ရွက်ခြင်း၊ ဘုရားတရား လုပ်ခြင်းများ ပိုလုပ်သင့် ပါသည်။",

"monthetyk":"☯ တနင်္လာ သက်ရောက်ဟောကိန်း ☯

ခြေနှစ်ချောင်း၊ ခြေလေးချောင်း၊ လူ၊ အခြွေအရံ ဝင်လာမယ်။ အပျိုလူပျိုများ ချစ်သူရည်းစား တွေ့ကိန်းရှိတယ်။ ကြံတိုင်းအောင် ဆောင်တိုင်းမြောက်မယ်။ တရားတပေါင် ဖြစ်ခဲ့သော်ကိုယ်က အနိုင်ရမယ်။ ဥစ္စာ၊ ရွှေ၊ ငွေ၊ တိုးတက်မယ်။ ဆန်၊ စပါး၊ လယ်ယာတွေ အောင်မြင်မယ်။ အဖြူရောင်ရှိတဲ့ ပစ္စည်းများအကျိုးပေးမယ်။ အရှေ့အရပ်က လာဘ်လာဘ ဝင်မယ်။ ယောကျာ်းဖြစ်ဖြစ်၊ မိန်းမဖြစ်ဖြစ် ငယ်ရွယ်သူများ ဒီနှစ်ထဲ အိမ်ထောင်ကျ တတ်တယ်။ ခြေလေးချောင်း သတ္တဝါဝင်မယ်။ ရောင်းဝယ် ဖောက်ကားသူများ အမြတ်အစွန်းရမယ်။ ကဆုန်၊ ဝါခေါင်၊ တန်ဆောင်မုန်းလတွေ ရောက်တဲ့အခါမှာ အရှေ့အရပ်နဲ့ အနောက်အရပ်က အထူးသဖြင့် စုတ်ကောင်း လာဘ်ကောင်းဝင်မယ်။ အိမ်ထောင်သည်များအဖို့က စိတ်နှစ်ခွဖြစ်ခြင်း၊ မတင်မကျဖြစ်ခြင်း ကိစ္စတွေကြုံရမယ်။ အိမ်တွင်းရေး၊ အိမ်ထောင်ရေး ပြသနာပေါ်တတ်တယ်။ ဖြည့်စွက်ရေးသားချက် အနေနဲ့က လာဘ်လာဘ ပေါများမယ်။ ငွေကြေးများစွာ ရရှိမယ်။ စည်းစိမ်ဥစ္စာ တိုးတက်မယ်။ ထီပေါက်တာတို့၊ အမွေအနှစ်ရတာတို့၊ ဝင်ငွေဝင်လမ်း တိုးပွားတာတို့၊ ကျောက်ဝင်တာ၊ ကားဝင်တာတွေ ကြုံတွေ့ရတတ်ပါတယ်။ ကံကောင်းတယ်ဆိုပြီး ဘဝင်မြင့်လို့ကတော့ စနေဂြိုဟ်ထဲ ရောက်သွားလိမ့်မယ်။ ထိုအခါ အသက်ပါ ပေးရတတ်တယ်။ ဒါနပြုပါ။ အပျော်အပါး ရှောင်ပါ။ မဟာဘုတ် နှစ်ကြွင်း မွေးတဲ့သူနဲ့ ခြောက်ကြွင်း မွေးတဲ့ သူတွေကတော့ အထူးသတိထား ရမှာဘဲဖြစ်ပါတယ်။ သူတို့တွေက အခြားသော အကြွင်းနှစ်တွေမှာ မွေးသူတွေထက် ကံညံ့တတ်ကြပါတယ်။",

"sunthetyk":"☯ တနင်္ဂနွေ သက်ရောက်ဟောကိန်း ☯

သားသမီး ဆွေမျိုးပေါက်ဖော် သားခြင်းကြောင့် စိတ်ဆင်းရဲ ကိုယ်ဆင်းရဲဖြစ်ရတတ်သည်။ သားသမီး ဆွေမျိုးတော်စပ်သူကြောင့် စိတ်သောက ရောက်ရတတ်သည်။ ကလေးသူငယ် နာမကျန်းဖြစ်ခဲ့သော် သေလုနီးပါးမျှဖြစ်ရတတ်သည်။ အရှေ့အရပ်ကို ခရီးဝေးမသွားပဲ ရှောင်ပါ။ ခရီးသွားမိရင် အစွပ်အစွဲ အပြောအဆို ခံရတတ်တယ်။ အရှေ့မြောက် အရပ်သွားမိပြန်ရင်လည်း ကြီးကျယ်တဲ့ ဘေးအန္တရာယ်နဲ့ ကြုံတွေ့ရတတ်ပြန်တယ်။ နဖူးမောက်မောက် နှာယောင်ကောက်ကောက်သူ သို့မဟုတ် ရုပ်အဆင်းအင်္ဂါ ညံ့ဖျင်းသူတို့ရဲ့ ရန်ရှာခြင်း၊ ဖျက်ဆီးခြင်း ခံရမယ်။ ကိုယ့်နေအိမ်ပေါ်ကို အမှုအခင်း၊ သောကရောက်တတ်တယ်။ နေအိမ်ပြောင်းရွှေ့ခြင်း၊ အလုပ်နေရာဌာန ပြောင်းရကိန်းကြုံမည်။ ပြာသိုလ၊ တန်ခူးလ၊ ကဆုန်လ ၎င်းသုံးလထဲမှာ အမှုအခင်း အရှုပ်အထွေး၊ ပြဿနာတွေ့ရတတ်ပါတယ်။ ခိုးကိန်း၊ မီးကိန်းနှင့် ကြုံဆုံရပြီး ချစ်သူခင်သူတွေရဲ့ အထင်အမြင်လွဲခြင်း ခံရတတ်ပါတယ်။ မဟာဘုတ် တစ်ကြွင်း မွေးသောသူများ၊ ငါးကြွင်း မွေးသောသူများ ပိုမိုဂရုပြုပါ။ အခြား အကြွင်းနှစ်တွေ မွေးတဲ့သူတွေထက် ပိုဆိုးတတ်ပါတယ်။ ဖြည့်စွက်ချက် အနေနဲ့ကတော့ ချီးမွမ်းခံရတာတွေ၊ ဂုဏ်သတင်း ကျော်ကြားတာတွေ၊ ထင်ပေါ်ခြင်းတွေ၊ ရာထူးတိုးတက်တာတွေ၊ မင်္ဂလာအခမ်းအနား ပေါ်ပေါက်တာတွေ၊ အိုးအိမ်နဲ့ တန်ဖိုးရှိသော အသုံးအဆောင် ပစ္စည်းဝင်ရောက်တာတွေ၊ ဂုဏ်မာန တက်တာတွေလည်း ကြုံတွေ့ရတတ်ပါတယ်။",

"aboutthetyk":"မိမိနာမည် မွေးသက္ကရာဇ် အလိုက် အဟော ကွဲပြား နိုင်ပါသည်။ သက်ရောက် တစ်ခုထဲက အဓိက မကျပေမဲ့ ပါပဂြိုလ်စားပြီး၊ ညံ့တဲ့ သက်ရောက်ကျနေရင် ဘာပဲလုပ်လုပ် သတိလေးထားလုပ်ပါ။

ဥပမာ ။ ။ အဂါဂြိုလ်စား အင်္ဂါသက်ရောက်၊ စနေဂြိုလ်စား စနေသက်ရောက်၊ ရာဟုဂြိုလ်စား ရာဟုသက်ရောက်၊ တနင်္ဂနွေဂြိုလ်စား တနင်္ဂနွေသက်ရောက်တွေဟာ ဘုမ္မိကျတဲ့ နှစ်တွေဖြစ်လို့ အဲဒီနှစ်တွေမှာ အထူးသတိထားပြီး ငွေချေးခြင်း၊ လုပ်ငန်းသစ် တိုးချဲ့ခြင်း၊ ရောင်းဝယ်ခြင်း၊ အိမ်ထောင်ပြုခြင်းတွေ တတ်နိုင်သမျှ ရှောင်ပါ။ ငွေလူလိမ်ခံရခြင်း၊ ငွေလျော်ရခြင်းမျိုးတွေ ကြုံတွေ့နိုင်တာကြောင့် တတ်နိုင်သမျှ ငြိမ်ငြိမ်နေပါ။ မိတ်ရင်းဆွေရင်း ယုံကြည်ရတဲ့သူကို ငွေချေးပေးရင်တောင်မှ အကြောင်းတစ်ခုခုကြောင့် ပြန်ရဖို့ ခက်ခဲတတ်ပါတယ်။ ခါတိုင်းထက်ပိုပြီး ကုသိုလ်ကောင်းမူ ပြုပေးပါ။"
}